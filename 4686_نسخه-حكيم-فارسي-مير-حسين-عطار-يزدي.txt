نسخه حكيم يا طب سنتى گياهى طريقهء درمان با استفاده از گلها و ميوه‌ها و گياهان بر اساس طب قديم تأليف و جمع آورى: مير حسين عطار يزدى
چاپ چهارم: 1370 ناشر: سازمان انتشارات جاويدان
آبستنى تشخيص آبستنى در منزل - زنى كه به آبستنى خود مشكوك است، اگر مايل است زودتر از موعد مقرر و مراجعه به آزمايشگاه از وضعيت خود مطمئن شود، مىتواند دو قاشق غذا خورى عسل را با آب سرد مخلوط كرده، شب موقع خواب بخورد، اگر دچار پيچش و درد ناف شود حامله است.
دل بهم خوردگى و ويار حاملگى - كمتر زن باردارى پيدا مىشود كه در طول دوران سه ماههء اول باردارى از دل بهم خوردگى و استفراغ شكايت نكرده باشد. حالت تهوع معمولا هنگام صبح بوجود مىآيد ولى گاهى از اوقات در مواقع ديگر نيز ظاهر مىشود.
چند دستور مفيد براى جلوگيرى از تهوع حاملگى:
1 - در صورتى كه حالت تهوع صبحها بعد از بلند شدن از خواب عارض گردد، سعى كنيد در همان بستر خود استراحت نموده و تدريجا از تختخواب بيرون بيائيد. چنانچه اشتهاى زياد به غذا داريد، صبحانه كامل خورده و يا در غير اين صورت يك استكان چاى و يا قهوه گرم همراه با مقدارى بيسكوئيت ميل نموده براى مدت سه ربع ساعت استراحت كنيد.
2 - چون خالى بودن معده حالت تهوع را زيادتر مىكند، بنابر اين بهتر است كه تعداد دفعات غذا خوردن را بيشتر كرده و در عوض هر بار مقدار كمترى غذا ميل فرمائيد. در ساعت 10 صبح و 4 بعد ازظهر، مقدارى آب ميوه كه زياد، ترش
نباشد همراه با چاى و يا بيسكوئيت بسيار مفيد است 3 - از خوردن مايعات و نوشابه‌هايى كه ولرم هستند و حالت تهوع را زيادتر من كنند بايد خوددارى كنيد، ولى در عوض مىتوانيد از مايعات بسيار گرم و يا بسيار سرد استفاده نمائيد.
4 - از غذاهاى پرچربى و سرخ كرده مانند آبگوشت چرب، آش و كره به مقدار زياد احتراز كنيد ولى مايعات فراوان، سالاد، نان برشته و يا تست يا بيسكوئيت، مربا و ژله براى شما مفيد مىباشند. كلم، گل كلم و اسفناج گاهى باعث ناراحتى معده و روده مىشوند.
5 - يبوست مزاج، حالت تهوع و ويار حاملگى را تشديد مىكند، بنابر اين رژيم غذائى مناسب و گاهى از اوقات خوردن بعضى از ملينات مفيد واقع مى شوند.
6 - قيهاى صبحانه و دل بهم خوردگى زمان آبستنى گاهى نتيجهء كمى ويتامينهاى (ب) مخصوصا (ب 1 و ب 2) مى باشد. سيراب، شيردان، خوش گوشت دل، قلوه و جگر سياه بهترين منابع ويتامينهاى (ب) مى باشند. همچنين جوانه گندم نيز مفيد مى باشد.
ويار حاملگى - يك ميل هوسانه ايست كه نسبت به بعضى از غذاها پيدا مىشود. اگرچه اين حالت را بعضى از زنان غير آبستن نيز دارند ولى بطور مسلم ويار مخصوص حاملگى است. حالت ويار، نه تنها نسبت به مواد غذائى عادى پيدا مىشود، بلكه گاهى مواد ديگر كه جزء غذاها نيستند و براى بدن نيز مضر مىباشند، مانند گچ ديوار، خاك روى زمين و زغال مورد ميل و هوس زن قرار مىگيرند.
ترشيجات و غذاهاى ترش، از جمله موادى هستند كه زنان باردار ميل و رغبت زيادى به خوردن آنها نشان ميدهند. اگر غذاى روزانه كامل باشد ويار نمى كنيد.
ناراحتيهاى معده‌اى و روده‌اى:
اول - خشكى مزاج " يبوست " - يكى از عوارض بسيار شايع دوران
باردارى يبوست است و علت آن بيشتر مربوط به كند شدن حركات روده در اثر فشار رحم بر روى دستگاه گوارش مىباشد. آن عده از مادرانى كه قبل از باردار شدن يبوست داشته‌اند، هنگام باردارى مزاجشان خشك تر مىشود. يبوست مزاج، اغلب اوقات ناراحت كننده شده و از طرف ديگر زمينه را براى مرض بواسير فراهم مىكند.
با به كار بردن رژيم غذائى مناسب، اجابت مزاج در ساعات معين روز، مايعات به اندازه كافى، گردش در هواى آزاد و ورزشهاى سبك و نرم مىتوان تا حدى از يبوست جلوگيرى كرد.
در مواقعى كه يبوست دائمى مىشود از روغن زيتون و يا روغن پارافين خوراكى به مقدار يك قاشق مرباخورى بعد از هر غذا مىتوانيد استفاد كنيد و فراموش نكنيد، كه در مورد يبوستهاى شديد از خوردن هر نوع مسهل و ملين جز با دستور پزشك بايد خوددارى نمائيد.
دوم - نفخ شكم - شكم اغلب مادران بعد از غذا نفخ مىكند، بخصوص در ماه‌هاى آخر كه فشار رحم روى روده‌ها زيادتر شده و گاز بيشتر جمع مىگردد گاز زياد شكم كه بيشتر بعد از خوردن غذاهاى نفاخ بوجود مى آيد بسيار ناراحت كننده بوده و گاهى همراه با درد شديد مىباشد.
درمان نفخ شكم - رژيم غذائى مناسب و پرهيز از غذاها و سبزيجاتى كه پر حجم و نفاخ هستند مانند: كلم، خيار، بادنجان، گوجه فرنگى، كلم پيچ، حبوبات و پياز و غذاهاى سرخ كرده نفخ شكم را درمان مىكند.
سوم - ترش كردن بعد از غذا و سوزش دل - بسيارى از زنان باردار، بخصوص در ماه‌هاى آخر از ترش كردن بعد از غذا، و احساس سوزش در ناحيهء انتهاى گلو شكايت مىكنند و گاهى از اوقات نيز همراه با آروغ زدن، مقدارى مادهء تلخ بالا مى آورند كه در انتهاى گلو زير استخوان جناغ سينه حس مىشود.
ناراحتيهاى فوق زمانى به صورت درد ناحيه قلب نيز احساس مىشوند بدون اينكه بيمارى قلبى و يا ريوى وجود داشته باشد.
درمان - جهت پيش گيرى از زياد شدن ترشى معده بايد از خوردن غذاهاى بسيار چرب، سرخ كرده و يا پر ادويه پرهيز كنيد و همچنين از غذاهاى ترش و ترشيجات كه ايجاد ترشى معده مىكنند خوددارى نمائيد.
ممكن است از مقدارى جوش شيرين كه در نصف ليوان آب سرد ريخته و ميل مىنماييد براى رفع سوزش نيز استفاده كنيد. بعضى از بانوان آدامس مىجوند و خوب مى شوند و گاهى با خوردن يك قاشق مربا بعد از غذا ناراحتى شان بر طرف مى گردد.
بواسير - بواسير عبارت از گشاد شدن و متورم گرديدن رگهاى اطراف مقعد مىباشد. موقع حاملگى كه سنگينى رحم بر روى رگهاى داخلى لگن زياد مىشود بواسير زياد مىگردد. بيمارانى كه يبوست زياد دارند بيشتر مبتلا به بواسير مىشوند زيرا مجبور هستند براى دفع مدفوع زور زيادتر بزنند.
درمان بواسير - اگر بواسير دردناك و ناراحت كننده است، به پشت بخوابيد و باسن خود را به كمك يك و يا دو بالشت بالا نگه داريد و سپس اطراف مقعد را با يك گاز تميز و يا پنبه، كمپرس سرد و يا يخ كرده و اين عمل را چندين بار تكرار كنيد.
چنانچه تكمه بواسير بر اثر زور و فشار خارج مىشود بوسيله روغن و يا وازلين با انگشت خود آن را به داخل مقعد ببريد تا درد و ناراحتى حاصله از آن بر طرف گردد.
ولى اگر بواسير زياد و يا با خونريزى توأم باشد براى درمان قطعى حتما به پزشك مراجعه نمائيد.
واريس پا - واريس عبارت از گشاد شدن و ظاهر گرديدن سياهرگهاى زير جلد ناحيه ساق پا وران مى باشد و اغلب اوقات كه شدت پيدا مىكند سبب درد و ناراحتى زياد مىگردد.
درمان - جهت پيش گيرى از پيدا شدن واريس بايد سعى كنيد كه خون
به مقدار زياد، در وريدهاى پا جمع نشوند و براى اين كار حتى الامكان از ايستادن روى پاها و يا قدم زدن به مدت طولانى خوددارى كنيد. هنگام استراحت، روى تخت و يا زمين دراز كشيده و مدت يك يا دو ساعت در حالى كه زير پاى خود را بوسيله يك بالشت بالا نگاهداشته‌ايد در همان وضعيت باقى بمانيد.
از پوشيدن كرست و دامنهاى تنگ و همچنين جورابهاى پلاستيكى كه تا كمر بالا آمده و فشار زياد توليد مىكنند خوددارى نمائيد. در مواقعى كه واريس، مزاحمت زياد ايجاد مىكند چنانچه در خارج از خانه كار مىكنيد مىتوانيد از جورابهاى مخصوص واريس كه زياد كلفت نباشند استفاده نمائيد.
اغلب پزشكان، درمانهاى موضعى و يا جراحى واريس را به بعد از زايمان موكول مينمايند، زيرا واريس پا بعد از زايمان خود به خود بهتر شده و يا به كلى از بين مى رود.
درد ساق پا - درد ساق پا نزد زنان باردار بخصوص هنگام شب شايع است.
اين درد كه بيشتر ساق پا را فرا مىگيرد در اثر انقباض عضله بوجود مىآيد و شدت آن در هفته‌هاى آخر بار دارى است.
بايد دانست كه ايستادن دائم روى پاها، كرستهاى تنگ آبستنى و كفش هاى پاشنه بلند به علت كشش و فشارى كه روى عضلات كمر وارد مىكنند، زمينه را براى ايجاد درد بيشتر فراهم مينمايند.
طريقه ى درمان - در موقعى كه درد ساق پا در اثر خستگى زياد بوجود مىآيد بايد حتى المقدور استراحت نمائيد و گاهى از اوقات با تغيير وضعيت به صورت خوابيدن روى شكم و بالا آوردن زانو ممكن است بهبودى كامل بيابيد. موقعى كه درد بطور ناگهانى و يا در اواسط شب ظاهر مىشود، ساق پا را با كمپرس خشك گرم كرده و به وسيله روغن زيتون ماساژ بدهيد.
همچنين خوردن ميوه‌ها و سبزيهايى كه كلسيم دارند و به خصوص سوپ استخوان را فراموش ننمائيد.
سردرد - عوامل متعددى موجب سردرد در حاملگى مىشوند: مانند سردرد به علت خستگى روزانه يا ناراحتيهاى فكرى كه نسبتا فراوان است ولى خوشبختانه اين نوع سر دردها با كمى استراحت و يا داروهاى مسكن بر طرف مىگردند. سردرد ممكن است در اثر مطالعه زياد و يا كار چشمى خسته كننده، مخصوصا نزد مادرانى كه اختلال ديد چشم دارند بوجود بيايد ولى اين نوع سر دردها با استعمال عينك صحيح براى چشمها از بين مىرود. بالاخره يبوست كه وقتى مداوم مىشود گاهى موجب سردرد مىگردد و آن هم قابل علاج است.
كم خوابى - گروه نسبتا كثيرى از مادران از چرت زدن زياد و خواب - آلودگى، مخصوصا در ماه‌هاى اول حاملگى شكايت دارند. ولى از ماه سوم و چهارم به بعد، اين حالت تبديل به بىخوابى مىشود كه گاهى از اوقات موجب خستگى مفرط مىگردد.
دستورات زير را براى جلوگيرى از كم خوابى به كار بريد:
1 - از خوردن چاى و قهوهء زياد، مخصوصا در موقع شب بعد از غذا خوددارى كنيد.
2 - اطاق خواب و رختخواب خود را حتى المقدور راحت انتخاب كنيد و هنگام شب از چراغ كم نور استفاده نمائيد.
3 - قبل از خواب، سعى كنيد بوسيله مطالعهء كتاب و يا مجله چشمانتان را خسته نمائيد تا بدين وسيله زودتر بخواب برويد.
4 - محيط اطراف خود را بى سر و صدا و خلوت انتخاب نمائيد.
5 - به خاطر داشته باشيد كه تمرينات عضلانى مختصر و ورزشهاى سبك و آرام، براى رفع كم خوابى مفيد و مؤثر مىباشند.
تنگى نفس و ناراحتيهاى تنفسى - ما بين اعضاى داخل شكم از يك طرف و قلب و ريه از طرف ديگر، پردهء تنفسى قرار گرفته است كه در موقع حاملگى به علت فشار رحم بالا رفته و ناراحتيهاى تنفسى، از آن جمله، تنگى نفس بوجود
مىآيد.
درمان تنگى نفس - اگر خفيف باشد، در حالى كه روى تختخواب دراز كشيده‌ايد يك پشتى زير سر خود قرار دهيد و در اين وضعيت تا موقعى كه بهبود نيافته‌ايد استراحت نمائيد.
هميشه پنجره‌هاى اطاق خود را مخصوصا اگر در فصل تابستان باشد باز نگهداريد تا هواى اطاق تميز شود و در غير اين صورت سعى كنيد كه هواى اطاق چندين بار در روز تهويه گردد.
خارش پوست بدن - گروه نسبتا زيادى از مادران، در موقع حاملگى از خارش پوست بدن در نواحى مختلف شكايت مىكنند. خارش، ناحيه پوست شكم و دست و پا را بيشتر از ساير نقاط فرا مىگيرد و علت آن ممكن است مربوط به حساسيت بدن به حاملگى باشد. در موارد يكه خارش قسمت عمده و يا تمام پوست بدن را فرا مىگيرد بايد به فكر حساسيت بدن نسبت به يك مادهء خارجى بود.
گاهى از اوقات كه ترشحات زنانگى به علت عفونت ميكربى و يا قارچى زياد مىشوند، پوست قسمتهاى بالاى ران تحريك شده و يا قرمز مىگردد و بعدا در همين ناحيه خارش بوجود مىآيد.
جهت تسكين خارشهاى معتدل و ملايم پوست، دوش آب گرم در فصل زمستان مفيد است.
در مواقع حساسيت از خوردن غذاهائى كه حساسيت ايجاد مى كنند مانند تخم مرغ، ماهى، و ميوه‌جات مانند توت فرنگى، گوجه فرنگى و همچنين ادويه‌جات بايد پرهيز كنيد.
خارش در ماه‌هاى آخر آبستنى ممكن است به علت كمى مس باشد. چون بچه مقدارى از مس بدن مادر را مى گيرد، معمولا زنان آبستن به فقر مس مبتلا مى شوند. مس در سبزيها و گوشت موجود است و با خوردن اينها رفع كمبود مس مىشود. همچنين مغز گردو و كاهو داراى مقدارى مس هستند كه خوردن
آنها به بانوان باردار توصيه مىشود.
شستشو با محلول " كات كبود " نيز نافع است: يك گرم كات كبود را در دويست گرم آب حل كرده و موضع را شستشو نمائيد.
ورم دست و پا - مختصر تورم ناحيه قوزك پا و يا ساق پا، نزد اغلب زنان بار دار تا حدى طبيعى بوده و بعد از زايمان به طرف مىگردد علت عمده ورم ساق پا و قوزك پا زياد شدن فشار خون وريدى است كه گاهى در اثر ايستادن مداوم روى پاهاست ولى بيشتر به علت فشار رحم روى وريدهاى لگن ايجاد مىگردد. البته جمع شدن زياد از حد نمك در بدن، عامل مهم ديگرى در پيدايش ورم نيز مىباشد.
درمان - مختصرى تورم قوزك پا، احتياج به درمان خاصى ندارد و خود به خود با استراحت و رژيم غذائى مناسب از بين مىرود.
مسلما رژيم غذائى كم نمك در بر طرف كردن ورم پا نقش بسيار مهمى را بازى مىكند. تورم زياد بدن، همراه با فشار خون بالا و آلبومين در ادرار از علائم مسموميت بار دارى هستند.
برنامه غذائى زن در دوران آبستنى در دوره بار دارى، رژيم غذائى كامل و كافى، سلامتى و زيبايى شما را حفظ كرده و رشد و نمو نوزادتان را تأمين مىنمايد، در قديم عقيده داشتند كه خوراك زن حامله بايستى دو برابر غذاى زن عادى باشد. البته درست است كه زن حامله به مقدار بيشترى غذا احتياج دارد. منتهى خوراك روزانه او نبايد از حد معين تجاوز كند. زيرا افراط در غذا نه تنها مفيد نيست بلكه زيان آور نيز مىباشد.
اهميت و ارزش غذا بستگى به نوع آن دارد نه مقدار آن و مقدار غذاى مصرفى زن حامله تا حدى ارتباط با قد، وزن و اشتهاى او دارد.
در ماه‌هاى اوليه بار دارى، اشتها به غذا معمولا كم مىشود ولى ميل به خوردن بعضى از غذاها به علت ويار، زيادتر مىگردد و در نتيجه عدم تعادلى در نوع و مقدار غذاى مصرفى بوجود ميايد و مسلما اگر رژيم مناسبى براى زن بار دار انتخاب نشود وضع تغذيه به هم خورده و عوارض گوناگونى ظاهر مىگردد.
اغلب پزشكان معتقدند كه نارس بودن نوزاد و نقصهاى مادرزادى تا حدى ارتباط مستقيم با بدى تغذيه و كمى ويتامين در دوران باردارى دارد.
در برنامهء غذائى روزانه علاوه بر غذاهاى قندى و چربى و نشاسته اى كه حرارت و انرژى توليد مىكنند، مواد ديگرى از قبيل ويتامينها و مواد معدنى وجود دارند كه براى به كار انداختن قواى حياتى و فعاليت سلولهاى بدن بسيار مقيد بوده و نقصان آنها در بدن ايجاد ناراحتى و اختلالات گوناگون مىكنند.
كلسيم، كه يكى از مهمترين مواد معدنى است همراه با مواد گوشتى (پروتئين) براى تشكيل اسكلت استخوانى جنين كمال اهميت را دارد. مواد معدنى و ويتامينها به مقدار فراوان در سبزيجات و ميوه‌جات وجود دارند ولى از آن جائى كه اين مواد تأمين احتياجات زن را در موقع بار دارى نمىكنند، لذا
مادران باردار علاوه بر مقدارى كه براى بدن خود لازم دارند بايستى از مواد فوق الذكر بطور اضافه نيز استفاده كنند تا رفع احتياج جنين داخل شكمشان بشود.
خوراك روزانه زنان باردار را از نظر اهميت و ارزش غذائى به هفت گروه تقسيم مىكنند:
گروه اول - كه شامل شير و مواد تركيب شده از شير مىباشد.
بايد دانست كه زياده روى در مصرف شير، بر خلاف تصور، گاهى سبب كمى كلسيم در بدن مىگردد.
بهترين غذائى كه مىتواند جانشين شير گردد پنير و ماست است. پنير تمام مواد غذائى شير به استثناى مواد قندى را با غلظت زياد در خود دارد، بنابراين بهتر است كه با مواد قندى مصرف شود. ماست هم بخصوص در فصل تابستان بسيار مطبوع است و خاصيت غذائى زيادى همانند شير دارد.
گروه دوم - شامل سبزيجات سبز و زرد، مانند اسفناج، كاهو، انواع لوبيا عدس، نخود فرنگى، فلفل سبز و قرمز، انواع كلم، مارچوبه، هويج، كدو و سيب زمينى مىباشد.
از ميان سبزيجات فوق، كلم و اسفناج بسبب داشتن مقدار كافى آهن و ويتامينها و سلولز بر ديگران ترجيح داده مىشوند. كليه اين سبزيجات كه غنى از ويتامينهاى گروه " آ " و مواد معدنى هستند بطور خام، در سالاد و يا به صورت پخته مصرف مىشوند.
گروه سوم - شامل سبزيجات مانند كلم خام، گوجه فرنگى، ميوه‌جات تازه و مركبات مى باشد (مواد فوق بايستى دو مرتبه و يا بيشتر در روز مصرف شوند).
بدن بطور معمول به ويتامين اين خوراكيها احتياج دارد.
گروه چهارم - شامل گوشت، جوجه، ماهى و تخم مرغ مىباشد.
يك يا دو عدد تخم مرغ براى زن باردار، هر روز صبح غذاى خوبى است،
زيرا در زرده تخم مرغ مقادير زيادى آهن، ويتامين و مواد تشكيل دهنده نسوج بدن وجود دارد.
سابق بر اين، خوردن گوشت را براى زنان باردار مضر مىدانستند به همين دليل كم خونىها و ساير عوارض ديگر به علت فقدان مواد پروتئينى در بدن فراوان ديده ميشد.
امروزه، اغلب پزشكان معتقدند كه مقدار متعادل گوشت، در غذاى روزانه نه تنها ضرورى ندارد بلكه مفيد نيز مىباشد.
ماهى آزاد هم غذاى مطبوع و خوبى است به شرط اينكه زياد شور نباشد. جگر به صورت كباب و يا نيم پز، هفته اى يك بار در برنامهء غذائى زنان باردار مفيد است زيرا علاوه بر ارزش غذائى، به علت داشتن مواد معدنى و عناصرى مانند آهن و مس كه در تشكيل خون به كار مىروند مقدار معتنابهى ويتامينهاى مختلفه دارد كه مجموعا براى جلوگيرى و معالجه كم خونى مفيد مىباشد.
گروه پنجم - شامل نان، جوانه گندم و حبوبات مىباشد.
نانى كه از آرد گندم و پوست آن تهيه مىشود به رنگ زرد و مايل به قهوه‌اى است و ارزش غذائى و ويتامين زياد دارد.
بنا بعقيده اكثر پزشكان، كمبود ويتامين " ب " و " اى " در نيمه اول بار دارى در انسان سبب سقط جنين و در نيمه‌هاى دوم، سبب ناسالم بودن نوزاد مىشوند.
بنابر اين لازم است علاوه بر نان سفيد، از نانهايى كه پوست غلات دارند مانند:
نان جو، نان سياه و يا اقسام بيسكوئيتها كه از سبوس تشكيل شده اند استفاده كرد.
گروه ششم - شامل سيب زمينى و سبزيجات مانند كاهو، گل كلم، ذرت، خيار، قارچ، پياز، ترب، چغندر، بادنجان، ريواس، كدو و بالاخره ساير ميوه‌جات فصلى مىباشد. اين دسته از سبزيجات و ميوه‌جات به علت مواد قندى زياد و كالرى كه ايجاد مينمايند ارزش غذائى بيشترى دارند و از طرف ديگر داراى مقدار قابل ملاحظه اى املاح و ويتامينهاى مختلف نيز مىباشند.
گروه هفتم - شامل مواد روغنى، انواع كرهء نباتى و كره حيوانى مى باشد.
كره، به علت چربى و طعم خوبى كه دارد زياد مصرف مىشود. مخصوصا اگر همراه با يك قطعه نان باشد، چون حرارت زياد توليد مىكند پر انرژى است و از طرف ديگر داراى مقادير زيادى ويتامين نيز مىباشد. ولى نبايد زياد مصرف شود چون سبب چاقى زياد خواهد شد.
دستور غذاى روزانه در دوران حاملگى با شرحى كه راجع به گروههاى مختلفهء غذائى داديم صورت غذائى روزانهء زنان باردار را بشرح زير خلاصه مىكنيم:
1 شير، نيم تا يك ليتر در روز.
2 - نان قهوه اى با گندم كامل و حبوبات (دو عدد و يا بيشتر) 3 - گوشت معمولى، جوجه، ماهى، تخم مرغ، و جگر سياه هفته اى يك بار (يك وعده يا بيشتر) 4 - سبزيجات با برگ سبز و يا سبزيجات زرد (يك وعده يا بيشتر) 5 - سيب زمينى، سبزيجات، ميوه‌جات، به صورت مركبات و ميوه‌هاى فصل، گوجه فرنگى، كلم خام (دو وعده و يا بيشتر) 6 - كره به مقدار كم و روغن نباتى براى مصرف غذا.
پرهيز غذائى در دوران بار دارى - تا زمانيكه اشتهاى خوب به غذا داريد و دورهء بار دارى را بدون عارضه و ناراحتى طى مىكنيد معمولا پرهيزى نداشته و مىتوانيد هر غذائى را كه دوست داشته باشيد ميل كنيد، منتهى دو نكته را بايد هميشه در مد نظر قرار دهيد:
1 - حتى المقدور از خوردن غذاهاى بسيار چرب و سنگين هضم، از قبيل
غذاهاى سرخ كرده، شيرينىجات تازه و خامه دار، ماهيهاى دودى و همچنين سبزيجات فراوان به مقدار زياد خوددارى كنيد.
2 - از خوردن غذاهاى پر نمك و شور حتى الامكان پرهيز كنيد.
تا زمانى كه علائم مسموميت بار دارى مانند بالا رفتن فشار خون، تورم شديد اعضاء و صورت آلبومين در ادرار ظاهر نشده اند رژيم غذائى سخت ضرورى نيست ولى با پيدا شدن يكى از علائم فوق، رژيم غذائى كم نمك و يا بىنمك لازم خواهد بود.
تعيين جنسيت نوزاد در مورد تعيين جنسيت نوزاد، و به دنيا آوردن فرزند دختر يا پسر به دلخواه مادر و پدر، دو نظريه و در نتيجه دو گونه توصيه وجود دارد:
نظريه اول اين كه جنسيت نوزاد در هنگام انعقاد نطفه مشخص مىشود و نظريه دوم اين است كه جنسيت نوزاد، با غذائى كه مادر در ماه‌هاى اول آبستنى مى خورد معين مىشود.
گروه اول براى داشتن نوزاد دختر يا پسر به دلخواه، چنين توصيه مى كنند:
الف - اگر دختر مىخواهيد:
1 - زنانى كه آرزوى به دنيا آوردن دختر دارند، بايستى يك ماه قبل از آغاز باردارى از مصرف نمك به هر شكل و صورتى جدا، خوددارى كنند و به طور كلى بايد نمك را از كليه غذاى مصرفى خود حذف كنند. چه، فقدان نمك در غذاهاى مصرفى سبب ازدياد فعاليت غدد فوق كليوى مىشود و ترشح هورمونهاى غشاء فوق كليوى را زيادتر مىكند. اين نوع هورمونها مخصوصا بافتهاى پتاسيم دار را كم كرده و به اين ترتيب جهاز تناسلى زن، مساعد براى خاصيت اسيدى مىگردد.
بنابر اين بايستى از خوردن انواع قارچها، كنگر، اسفناج موز، بلوط و خرما كه
سرشار از پتاسيم مىباشند بشدت دورى جست. برعكس لبنيات و تخم مرغ مفيدند و داراى كلسيم هستند. زنانى كه آرزوى دختر دارند نبايد مصرف شير و تخم مرغ را فراموش كنند.
2 - عمل مقاربت بايد دو يا سه روز قبل از تخمك گذارى قطع شود. پزشك زمان آزاد كردن تخمك در زن را مىداند و مىتواند در تعيين وقت قطعى آن به شما كمك كند.
3 - قبل از عمل مقاربت بايد " واژن " را با مادهء اسيدى، دو قاشق غذا خورى سركه سفيد محلول در يك چهارم ليوان آب شستشو داد. حاصل كار اين است كه محيط عمل سلولهاى بارورى را اسيدى نموده و در نتيجه ايجاد نطفه دختر مىشود.
4 - اگر زن به حالت عادى هيجان جنسى دارد، بايد سعى در پرهيز و جلوگيرى از آن نمايد، " هيجان جنسى " ممكن است محيط رحم را خنثى نموده و يا خاصيت اسيدى آن را ضعيف كرده و شانس ايجاد نطفه دختر را كم نمايد.
5 - پرهيز از نزديكى، ضرورتى ندارد تا بعد از مقاربت آخرى كه دو يا سه روز قبل از آزاد كردن تخم در بدن زن مىباشد و در اين زمان دورى از عمل لازم است. وجود مقدار كمى اسپرم ايجاد نطفه و پيدايش جنين را فراهم مىآورد.
بنابر اين مباشرت مكرر قبل از دو يا سه روز مانده به زمان تخمك گذارى ضررى ندارد و ممكن است عملا كمك به دختر شدن نطفه نمايد.
ب - اگر پسر مى خواهيد:
1 - برعكس رژيم غذائى در مورد اينكه دختر مى خواهند، زن بايد رژيم غذائى نمكدار را مراعات كند و مخصوصا مواردى كه شرحش گذشت و براى دختر داشتن منع شده، به مصرف برساند.
2 - عمل مقاربت بايد مقارن با آزاد شدن تخمك زن انجام گيرد. يا حداقل زمان كوتاه نزديك به آن اجرا شود.
3 - قبل از نزديكى بايد با دو قاشق غذاخورى " كربنات دوسود " مخلوط
با يك چهارم ليوان آب، " واژن " را شستشو نموده، محيط اسيدى آن را تبديل به قليائى كرد و بهتر است اين شستشو پانزده دقيقه قبل از عمل مباشرت انجام گردد.
4 - ارگانيسم " هيجان جنسى " زن ضرورى است. اما اگر باشد ايده آل است. اگر زنى معمولا حرارت جنسى دارد شوهر بايد زمان انزال را با او تطبيق دهد و يا تأمل كند تا به زن قبلا انزال دست دهد.
5 - نفوذ كامل منى مرد در لحظه انزال به داخل رحم و دهانه آن اطمينان بيشترى در استحصال ايجاد نطفه پسر حاصل مىنمايد.
6 - پرهيز از مقاربت، قبل از زمان معينه ضرورى است. عمل مباشرت بايد كاملا در شروع (رگل) ماهيانه تا روز آزاد كردن تخم وسيله رحم زن جلوگيرى شود.
7 - اگر خانمى چند ساعت قبل از آميزش مقدارى از ميوه ء توت فرنگى بخورد، ترشح دهانهاى رحم او قليائى شده، كروموزمهاى " دختر " را از بين برده و محيط رحم را براى پرورش " پسر " آماده مىسازد.
اما گروه دوم معتقدند: جنين پس از انعقاد كاملا خنثى مى باشد و در ماه دوم هورمونها پيدا مى شوند و هر كدام ترشحاتشان زيادتر باشد. جنسيت جنين به سوى آن متمايل مىشود.
تغيير جنسيت و تعيين سرنوشت جنين در ماه‌هاى دوم است و غذاهاى ماه‌هاى اول و مخصوصا ماه دوم در اين موضوع مهم اثر فوق العاده دارند.
اگر ماه دوم آبستنى مصادف با اواخر زمستان و ايام نوروز باشد بيشتر ممكن است نوزاد دختر شود.
اگر اين ماه مصادف با فصل كاهو بوده و زن آبستن مقدارى از آن را بدون سركه ميل نمايد ممكن است نوزاد او پسر گردد. اگر اين ماه مصادف با فصل توت فرنگى باشد و زن آبستن از آن بخورد جنين او پسر خواهد شد. سبزيهاى
جوان، جنين را پسر و سبزيهاى پير جنين را دختر مى نمايد. خرما و انگور جنين را پسر و سركهء آنها جنين را دختر مىكند.
به تجربه ثابت شده است زنانى كه هنگام آميزش، خونشان قليايى است فرزندشان پسر و كسانى كه خونشان ترش است نوزاد شان دختر است گوشتها، قارچها، مواد بياض البيضى و سبزيهاى پير، ترشى خون را بالا مىبرند.
كلسيم با اينكه قليايى است در بدن عمل مخالف دارد و ترشى بدن را بالا مى برد.
برعكس، سبزيهاى جوان، توت فرنگى، انگور و ميوه‌هاى ترش، خون را قليايى مى نمايند.
اگر به خوردن ميوه‌هاى ترش علاقه‌مند باشند و زياد بخورند اولادشان پسر و اگر به شيرينى و آجيل علاقه‌مند شوند يا به خوردن مقدار زيادى گوشت رغبت نمايند فرزندشان دختر مىشود.
غير از فسفر چه عناصرى مؤثرند؟ - غير از فسفر، گوگرد نيز در تركيب مغز و ترشحات نخود آن و همچنين ترشحات غدد مردانه وارد است و در تعيين سر نوشت جنين اثر فوق العاده دارد. اصولا ترشحات و نسوج مرد بيشتر از زن گوگرد دارد.
هورمونهاى زنانه نيز ممكن است در سرنوشت جنسيت نوزاد مؤثر باشد.
چنان كه اگر در سه ماههء اول، زنى زياد رازيانه بخورد نوزاد او بدون شك دختر مىشود.
نشانه‌هاى جنسيت جنين - نشانه حمل پسر آنست كه رنگ زن حامله خوب و صاف و شفاف باشد. ادرار رنگين بوده در اكثر زنان، پستان راست بزرگ تر از چپ است. سر پستان سرخبى گرائيده و حركت جنين طرف راست شكم محسوس مى باشد. زن حركاتش ملايم است. ميل با طعمه لطف و خوشگوار دارد، ولى هرگاه هنگام ولادت درد از كمر زن ظاهر شود و به شكم برسد نوزاد پسر است و اگر درد
از ما بين ناف و پايين بر خيزد دختر مى باشد. نشانه دختر آنست كه: حالت رنگ رخسارهء زن بر خلاف پسر است. سياهى پستان چپ بزرگ نمايد. ادرار سفيد گردد.
زن اشتهاى كاذب پيدا كند. ميل به چيزهاى كثيف مانند ترشى و گل زيادتر داشته باشد. حركت جنين در طرف چپ محسوس شود.
پيشگيرى از بيماريهاى نوزاد اگزما - عده اى از كودكان در روزهاى اول عمر مبتلا به زخمهايى مى شوند كه آنها را اگزماى كودكان مى نامند.
اين زخمها نتيجهء سوء تغذيه مادر هنگام آبستنى است.
چنانچه مادر هنگام آبستنى ادويه‌جات تند، زياد بخورد مثلا در خوردن خردل يا دار چين افراط نمايد نوزاد او مبتلا به اگزما مى گردد.
بعضى از بانوان هنگام آبستنى به قرص نعناء علاقه زياد دارند و در خوردن آن افراط مى كنند. اطفال اين دسته مبتلا به اگزما خواهند شد.
اگر خمير دندانى كه استعمال مى نماييد مقدار زيادى اسانس دارد آن را در موقع آبستنى عوض نماييد، زيرا اسانسهاى تند آن ممكن است نوزاد شما را مبتلا سازد.
هر زن آبستن هنگام باردارى بايد مقدار كافى ويتامين (آ) يا كاروتن ميل نمايد يعنى بايد از ميوه‌ها و سبزيهايى كه داراى كاروتن هستند و همچنين روغن ماهى بخورد تا نوزاد او مبتلا نگردد.
گرفتن زبان كودك - ميوه‌ها و سبزيهايى كه ويتامين (ب) دارند درمان قطعى لكنت زبان بوده و مادرى كه در ايام آبستنى از اين ويتامين استفاده نمايد نوزادش زود زبان باز كرده و لكنت زبان نخواهد داشت.
زبان باز كردن كودك - ويتامينهاى (ب) توأم با ويتامين (د) و كلسيم سبب مىشود كه طفل زودتر زبان باز كرده و تكلم نمايد. پس براى اينكه نوزاد شما زودتر زبان باز كند در ايام آبستنى از خوردن ميوه‌ها و سبزيها و خوراكيهايى
كه داراى ويتامينهاى (ب) هستند امساك ننماييد و همچنين از مواد كلسيم دار استفاده كنيد.
دندان در آوردن - دندان در آوردن اطفال مشكل بزرگى است. اغلب كودكان هنگام دندان در آوردن مريض مى شوند و مبتلا به اسهال مى گردند و تا مدتى آب از دهانشان سرازير مىگردد، ولى مادر اگر در هنگام آبستنى از موادى كه كلسيم زياد دارند استفاده كند و در موقع شير دادن هم در خوردن غذاهاى كلسيم دار امساك ننمايد، دندانهاى بچه بدون درد سر و در اسرع وقت در آمده و هيچگونه عارضه اى در طفل ايجاد نمى گردد. خوردن كره در ماه‌هاى آخر حاملگى بسيار مفيد است.
سهولت زايمان - در روزهاى آخر آبستنى مجددا متوجه ويتامينهاى (ب) شويد زيرا اين ويتامينها درد زايمانها را كم مىكند و خاصيت ارتجاعى نسوج را زياد مى نمايد.
هورمون زنانه مخصوصا رازيانه و شود در روزهاى آخر آبستنى بسيار مفيد است و وضع حمل را آسان نموده خاصيت ارتجاعى را زياد مىكند. ضمنا براى زياد شدن شير هم مفيد مى باشد.
خوردن ده گرم پوست خشك شدهء خيار در دوره آبستنى، زايمان را آسان مىكند. ولى زنان حامله نبايد قبل از درد زايمان از آن ميل نمايند. جوشانده كاسنى زايمان را آسان مىكند، برگ بوى خشك را كه بيش از يكسال از چيدن آن نگذشته باشد، بكوبيد و گرد كنيد و دو قاشق سوپخورى از آن را با مقدارى روغن زيتون آن قدر كه به صورت خمير سفتى درآيد مخلوط كنيد و به هم بماليد تا خمير يكسانى بدست آيد. بعد آن را روى پارچه اى بگذاريد و وقتى زنى نزديك به زاييدن است روى نافش بگذاريد، درد سخت زائيدن و زايمانهاى سخت را بر طرف مىكند و بچه به راحتى در دست قابله قرار مىگيرد. زنان حامله اگر يك ماه قبل از وضع حمل دمكرده مريم گلى را مرتب بنوشند، آسانتر وضع حمل خواهند كرد.
آبسه آرد باقلا را به شكل ضماد روى آبسه مى گذارند زخم آن را به سرعت التيام مىدهد.
پياز بواسطه يد خود، امراضى را كه مربوط به سيستم لنفاوى است مثل آبسه‌هاى شديد، درمان مىكند.
ضماد پياز آب پز يا پيازى را كه در خاكستر داغ پخته شده است اگر داغ داغ استعمال كنيد شفاى آبسه را تسريع مىكند.
توشك را بكوبيد و بپزيد و به شكل فرنى در آوريد و به صورت ضماد استعمال كنيد. آبسه‌هاى چركى را خيلى زود مى رساند و درد آن را بر طرف مىكند.
شلغم را بپزيد و ريز ريز كرده به شكل فرنى درآوريد. اين ضماد براى معالجه آبسه مؤثر است.
ميوهء زيتون اگر خوب رسيده باشد آن را بكوبند و نرم كنند و به شكل ضماد روى آبسه بگذارند، به زودى آن را خواهد رسانيد و سر آن را باز خواهد كرد برگها و ساقه‌هاى خرفه براى رفع آبسه، ضماد مفيد و مؤثرى است.
آبله آبله روى پوست بدن در اثر سوختگى يا ساييده شدن پوست پيدا مىشود و نام مرضى كه بيشتر در كودكان بروز مىكند و علامتش اينست كه ابتدا تب شديدى عارض مىشود و ستون فقرات درد مىگيرد، سپس تاولهاى ريز روى پوست بدن ظاهر مىگردد كه پس از خشك شدن آنها و ريختن پوستهاى خشك شده رده‌هاى هميشگى روى پوست بدن باقى مىماند.
براى جلو گيرى از اين مرض، مايه آبله به بدن تلقيح مىكنند.
جوشانده برگهاى گردو به مقدار 50 گرم در يك ليتر آب به شكل كمپرس براى آبله مصرف مىشود.
آبله مرغان مرضى است عفن و سارى مخصوص اطفال و علامت آن بروز دانه‌هاى آبدار در پوست است وبيش از چند روز دوام ندارد.
آبليمو ضد آبله مرغان است.
آپانديس آپانديس روده كوچك زائدى است كه در بدن انسان در طرف راست در انتهاى رودهء كور قرار دارد و ورم آن دردناك و سبب ناراحتى زياد است.
علت بيمارى آپانديس در زياد خوردن غذاهاى گوشتى و انواع خميرهاى نشاسته‌اى است كه به افراط مىخوريم و ناسازگارى اين غذاها باهم توليد تركيبات شيميائى ناهنجارى كرده و علت پيدايش بيمارى آپانديس مى شوند.
تنهاى ميوهائى مثل آلو و سيب پخته و مخصوصا آب پرتقال به ضميمه كمپرسهاى گرم و سرد از حمله و قانقاريا شدن آپانديس جلوگيرى مىكند.
اين روش معالجه را با هوشيارى و اطمينان بايد شروع كرد و ادامه داد.
كمپرسهاى گرم و سرد متناوب بايد هر روز دو بار عمل شود و هر كدام يك ساعت طول بكشد و بايد در اين وقت به بيمار مبتلا به آپانديس، آب پرتقال و يا نارنگى زياد و به عنوان غذا بويون آلو و پياز پخته داد.
هر ساعت يك ليوان بزرگ آب پرتقال و يا يك فنجان بزرگ بويون آلو و يا سيب پخته به بيمار بدهيد و در آغاز شروع معالجه، بايد مقدار آن را از كم شروع كرده رفته رفته زياد كرد.
گوشت اگر نيم پخته باشد امراضى را ايجاد مىكند كه در رديف آنها آپانديس قرار دارد.
در گوشت سمى است بنام كاسترول كه باعث پيدايش بيمارى مىشود، البته در صورتى كه زياد و مدام خورده شود. ولى در گوشت خام اين سم به مقدار زياد و زنده است، لذا خوردن گوشت خام هر چقدر كم باشد خطرناك خواهد بود.
آسم (تنگى نفس شديد و دائمى) تنگى نفس شديد را آسم گويند.
جوشاندهء برگهاى توت فرنگى با شيرين بيان حملهء آسم را تخفيف و تسكين مىدهد.
سير را در بيمارى آسم تجويز مى كنند. براى معالجه آسم با سير، چند حبه سير را دوازده روز در يك ربع ليتر الكل نود درجه بخيسانيد، هنگاميكه
حملهء آسم شروع مىشود بايد چند قطره از اين الكل را روى يك حبه قند ريخت و خورد، و يا بهتر است يكى از حبه‌هاى سير را درآورده و در شكر غلطانيد و آن را در دهان جويد.
سوپ سير درمان كننده اى قوى در معالجه آسم است. سوپ سير را بايد اينطور تهيه نمود:
1 - به تعداد افراد، حبه‌هاى سير را پوست كنده و در قابلمه اى كه كمى آب دارد بريزيد. نمك و فلفل به آن اضافه كنيد و بگذاريد در حرارت ملايمى به جوش آيد. وقتى حبه‌هاى سير نرم شد قابلمه را از روى آتش برداريد و سير را به مقدرى نرم كنيد كه با آب به شكل پوره در بيايد. براى هر دو نفر، يك تخم مرغ را در ظرفى بشكنيد و به هم بزنيد و كمى آب به آن اضافه كنيد. يك قسمت از پورهء سير را در تخم مرغ زده شده داخل كنيد و آن را به هم بزنيد. بعد تمام آن را در قابلمه اى كه بقيه پوره‌هاى سير در آن است بريزيد و آهسته آهسته آن را به حركت در آوريد و به اندازهء كافى آبى كه نيم گرم باشد به آن اضافه كنيد و در قابلمه را بسته، آن را روى آتش ملايمى بگذاريد. خرده‌هاى نان برشته و كره را در ظرف سوپخورى بريزيد و روى آن سوپ را صاف كنيد و سر ميز ببريد.
شربت زرشك بحرانهاى آسم را تخفيف داده و تنگى نفس را بر طرف مىكند.
براى تهيه آن پانصد گرم زرشك تازه را در 2 دسى ليتر آب سرد بريزيد و 2 تا 3 ساعت بگذاريد بماند. بعد شيره آن را بگيريد و به آن 600 گرم شكر اضافه كنيد و روى آتش ملايمى بگذاريد تا شكر حل شود بدون آن كه به جوش آيد.
سپس آن را صاف كنيد و كمى آب جوش به اندازه اى كه تمام آن يك ليتر شود در آن بريزيد و سپس آن را در بطرى كنيد. اين شربت را مىتوانيد به تنهائى يا با كمى آب مخلوط كرده بنوشيد. هر بار 30 تا 150 گرم آن مصرف كنيد.
پياز خام يا پخته با آب ليمو براى معالجهء بيمارى آسم تجويز شده است.
براى معالجه آسم هر روز سى تا سى و پنج ليمو را با آب پياز خام مصرف كرد. بدين ترتيب كه هر ساعت يك يا دو ليمو را خورد يا با آب كرفس يا هويج مصرف كرد و يا با بويون پوارو، كلم يا پياز خورد.
هر بيمار مبتلا مىتواند رژيم پرتقال را براى معالجهء آسم شروع كرده و ادامه دهد تا به شفاى كامل برسد. كسانى كه بخواهند از معالجهء پرتقال در مورد آسم سريع تر نتيجه بگيرند بايد در هر ساعت يك ليوان آب پرتقال را با كمى آب ليمو مخلوط كرده و بنوشند و از مصرف هر نوع غذاى گوشتى از گوشت چهار پايان و پرندگان اهلى و شكارى و ماهى و هر نوع چربى حيوانى خوددارى كنند و همچنين در دورهء معالجه با آب پرتقال، از خوردن نان، پلو، سيب زمينى و تخم مرغ خوددارى نمايند. فقط چيزى را كه در اين دوره ممكن است ناپرهيزى كرده و با آب پرتقال بخورند كمى عسل و يا شكر سرخ است كه مىتوانند با پرتقال مخلوط كرده و بنوشند و يا يك زردهء تخم مرغ خام و يا پخته را زده و در آب پرتقال مخلوط كرده و مصرف نمايند.
ده گرم گل اسطو خودوس را با يك ليتر آب جوش در ظرفى دم كنيد تا دوازده دقيقه بماند و دم بكشد و هر روز در فاصله صبحانه و شام و ناهار يك فنجان از آن را با عسل شيرين كنيد و بنوشيد. دم كرده گل اسطو خودوس به ترتيب بالا آسم را آرام مىكند، آسم را با دم كرده رازيانه معالجه كنيد. يك قاشق قهوه خورى دانه‌هاى رازيانه را در يك فنجان آب گرم بريزيد و ده دقيقه دم كنيد و بعد آن را صاف كنيد و با عسل شيرين سازيد و بنوشيد. هر روز سه فنجان از اين دمكرده را پيش از صبحانه و ناهار و شام بنوشيد.
كسانى كه مبتلا به آسم مرطوب هستند يعنى سرفه مىكنند و از آنها خلط
دفع مىشود بايد يك هفته رژيم بگيرند و غذاى روزانه خود را منحصر به آب كرفس كنند كه با كمى آب و آب ليمو مخلوط شده باشد، و هر روز سه تا چهار باريك ليوان از آن را مصرف كنند.
گلبرگهاى گل شقايق ضد آسم است.
مبتلايان به آسم بايد برگهاى خشك مريم گلى را به صورت برگ سيگار نرم كرده و آن را به شكل سيگار بكشند. دود آن آسم را تخفيف مىدهد.
يك قاشق باديان اگر مدت ده دقيقه در شير جوشانده و خورده شود دل درد را برف مىكند.
شصت گرم ريشه خشك سنبل طيب را در يك ليتر آب نيمه گرم بريزيد و دوازده ساعت صبر كنيد، بعد آن را از پارچه ى ناز كسى بگذرانيد و صاف كنيد و با عسل شيرين سازيد و هر روز قبل از صبحانه و ناهار و شام يك فنجان از اين دمكرده را سرد يا گرم بنوشيد. نوشيدن دمكرده سنبل طيب براى درمان آسم مفيد است.
وسط يك شلغم را گود كنيد و داخل اين گودى را پر از شكر كنيد و مدتى بگذاريد بماند، وقتى به آب افتاد آن را با قاشق بگيريد و موقع حملهء آسم بخوريد.
آويش تازه يا خشك براى معالجه آسم مفيد است. در اين مورد 10 گرم گلهاى آويش را با آب دم كرده مصرف نمائيد.
براى معالجه آسم، جعفرى خرد كرده را در شير گرم بريزيد و صبح ناشتا بنوشيد.
تخم كاهو را به مقدار يك قاشق چاى خورى در يك فنجان آب بجوشانيد.
اين جوشانده براى معالجه آسم مفيد است.
جوانه گندم داراى ويتامين (اى يك) است كه تأثير زيادى در معالجه آسم دارد.
آب هويج خام را ساده يا با شير، صبح ناشتا بنوشيد.
براى معالجه آسم، دمكردهء زوفا را به مقدار 20 تا 30 گرم در يك ليتر آب، روزى در سه فنجان مصرف كنيد.
سنبل طيب براى آسمهاى عصبى مؤثر است. 10 گرم ريشه سنبل طيب را در يك ليتر آب بنوشيد.
آلبومين براى معالجه آلبومين يك فنجان آب را با چهار عدد پوست لوبياى خشك كرده دم كنيد و هر روز يك يا دو فنجان آن را بنوشيد.
گل طاووسى براى معالجه آلبومين مصرف مىشود. در اين مورد يك قاشق چايخورى گل طاووسى را در يك ليوان آبجوش دم كنيد اما بيش از سه فنجان از دمكرده آن نبايد مصرف شود.
البومى نرى بچه‌ها، مردان مسن، زنان آبستن كه از بيمارى آلبومى نرى رنج مىبرند بايد معالجه خود را به رژيم با ميوه‌ها، مخصوصا آب ميوه‌هاى منحصر كنند، زيرا در هزاران موردى كه پيش آمده است به بهترين طرزى با آب ميوه‌ها مخصوصا با آب انگور و ميوه‌هاى ديگر آلبومى نرى كاملا معالجه شده است.
در بسيارى از موارد ديده شده كه بيمار آلبومى نرى پس از رژيم ده روزه با
آب ميوه‌ها به كلى معالجه و شفا يافته است.
آنژين - گلو درد آنژبن عبارت است از ورم گلو، درد گلو و تورم لوزتين كه بيشتر در زمستان در اثر سرما خوردگى عارض مىشود و با زكام و سردرد و تب و درد استخوان و كوفتگى بدن همراه است. لوزتين انسان بزرگ و سرخرنگ مىشود و گاهى لكه‌هاى سفيد چرك روى آنها ظاهر مىگردد.
ده گرم زرشك كوبيده را در يك دسى ليتر آب تا دو ساعت بخيسانيد، بعد ظرف محتوى آن را روى آتش بگذاريد تا به جوش بيايد و بگذاريد يك دقيقه به همان حال بماند. سپس آن را از روى آتش برداريد تا خنك شود، وقتى خنك شد هر روز سه تا چهار فنجان كوچك از آن را بنوشيد.
شما اين جوشانده را مىتوانيد چند بار در هر روز غرغره كنيد. و نيز براى معالجهء آنژين و انواع گلو درد مىتوانيد شربت زرشك را كه بايد به طريقهء زير تهيه كنيد مصرف نمائيد:
پانصد گرم زرشك تازه را در دو دسى ليتر آب سرد بريزيد و دو تا سه ساعت بگذاريد بماند. بعد شيرهء آن را بگيريد و به آن ششصد گرم شكر اضافه كنيد و روى آتش ملايمى بگذاريد تا شكر حل شود بدون اينكه به جوش بيايد. بعد آن را صاف كنيد و كمى آب جوش به اندازه اى كه تمام آن يك ليتر شود در آن بريزيد و سپس آن را در بطرى كنيد.
اين شربت را مدتهاى طولانى مىتوانيد نگه داريد و هر وقت به آن احتياج داشتيد سى يا صد و پنجاه گرم از آن را در روز مصرف كنيد.
شربت مذكور را مىتوانيد به تنهائى همانطور كه هست با قاشق بخوريد و
يا با كمى آب مخلوط كرده بنوشيد.
برگ جعفرى را بكوبيد و در الكل بخيسانيد و بر روى گونه بگذاريد در مورد آنژين مفيد است و معمولا اين گونه ضماد را بايد چند بار تجديد كرد.
بيست تا پنجاه گرم گل و ساقه و برگ ريحان را در يك ليتر آب جوش دم كنيد و دوازده دقيقه بگذاريد دم بكشد، بعد آن را صاف كنيد و با عسل يا شكر شيرين سازيد و هر روز دو فنجان از آن را بخوريد و در طى روز چند بار با همان دم كرده غرغره كنيد.
انجير با خرما و كشمش و عناب تركيب چهار ميوهء مخصوص سينه را مىدهد كه اگر آنها با باندازهء مساوى با يكديگر تركيب كنيد و در يك ليتر آب بجوشانند براى غرغره كردن، در درمان آنژين مصرف مىگردد.
اگر به تمام اين چهار ميوه دسترسى نداشتيد مىتوانيد بجاى آن پنج تا ده عدد انجير خشك را در يك ليتر شير بجوشانيد و مصرف كنيد.
اگر جوشاندهء شاخه‌هاى جوان درخت انجير را با عسل شيرين كنند و بنوشند تورم و درد گلو را تسكين مىدهد.
شربت سركهء تمشك را كه با آب مخلوط شود در مورد آنژين غرغره مىكنند.
طرز تهيهء سركهء تمشك اينطور است:
در يك شيشهء دهانه گشاد، يك كيلو و پانصد گرم تمشك را كه له شده با يك ليتر سركهء انگور بخيسانيد و در آن را با پارچه اى به بنديد و پانزده روز بگذاريد همانطور بماند. بعد از پانزده روز بدون آنكه آن را بفشاريد در صافى بريزيد و صاف كنيد و يك كيلو و پانصد گرم قند را به آن اضافه نمائيد. سپس هر وقت خواستيد مقدارى از آن را در آب بريزيد و حل كنيد و آن را ميل نمائيد.
با شاه توت مى توان شربتى تهيه كرد كه براى سينه بسيار مفيد است و تهيهء نسخهء آن هم اينطور است:
آب شاه توت را بگيريد و صاف كنيد و دو برابر آن قند به آن اضافه كنيد و روى آتش ملايمى بگذاريد و دائما به هم بزنيد تا شربت غليظى بوجود آيد. بعد اين شربت را با آبى كه جو در آن خيسانده شده است مخلوط كنيد و غرغره نمائيد، درد و ورم گلو را تخفيف مىدهد و در اين مورد بهترين دواى غرغره است.
براى غرغره كردن در موقع آنژين بايد يك شلغم بزرگ را قطعه قطعه كرده و در نيم ليتر آب جوشانيد و آن را مصرف كرد.
براى معالجه درد گلو و آنژين بايد آب يك ليموى تازه را گرفت و در آب نيمگرم مخلوط كرد و هر روز يك يا دو بار آن را غرغره كرد. كمپرس آب ليمو كه كمى هم به آن نمك زده باشند بر روى گلو، آنژين را درمان مىكند.
ترب سياه براى درمان آنژين توصيه مىشود.
مرباى گل بابونه براى درد گلو بسيار مفيد است.
خوردن پختهء نشاسته با نبات و روغن بادام نيم گرم، مانع خونريزى سينه است. گلو را نرم مىكند، سرفه و درد سينه را تسكين مىدهد.
جوشانده برگ تازه توت فرنگى به مقدار يك مشت در نيم ليتر آب در آنژين بطور غرغره استعمال مىشود.
هر روز سه بار با جوشانده گرم برگ ازگيل غرغره كنيد. جوشانده برگ ازگيل دواى ممتازى براى گلو درد و آنژين مىباشد.
ده تا پنجاه گرم گل اسطو خودوس را كه خشك شده باشد در يك ليتر آب -
جوش دم كنيد و دوازده دقيقه بگذاريد بماند تا دم بكشد. بعد آن را صاف كنيد و با عسل شيرين سازيد و هر روز در فاصله غذا يك فنجان از آن را بنوشيد.
دمكرده گل اسطو خودوس براى دردهاى گلو، آنژين، ورم حنجره و گرفتگى صدا و ورم لوزها مفيد و مؤثر است.
بنفشه اگر تازه باشد سينه را پاك كرده و آنژين را درمان مىكند.
جوشاندهء جو، بهترين دواى گلو درد است. بيست گرم جو پوست كنده را در يك ليتر آب سرد بريزيد و ظرف محتوى آن را روى آتش بگذاريد تا به جوش بيايد. همين كه به جوش آمد آب آن را دور بريزيد و دوباره يك ليتر آب. روى جو پوست كنده در همان ظرف بريزيد و دوباره ظرف محتوى آن را روى آتش بگذاريد تا به جوش آيد و يك ربع ساعت بجوشد. بعد آن را از پارچه نازكى عبور داده و صاف كنيد و به صورت محلول غرغره گرم يا ملايم هر روز سه يا چهار بار غرغره كنيد.
آب خام كرفس را بگيريد و با آن ليموى ترش تازه مخلوط كنيد و وقتى مبتلا به گلو درد شديد و يا لوزه‌هاى شما ورم كرد. هر روز چند بار با آب كرفس خام و ليمو غرغره كنيد.
وقتى سرما خورديد و يا لوزه‌هاى شما ورم كرد و يا آنژين شديد و گلوى شما درد گرفت، شربت شلغم را مصرف كنيد. براى تهيه شربت شلغم وسط يك شلغم را گود كنيد و در گودى آن شكر بريزيد و بگذاريد مدتى بماند تا آب در آن جمع شود وقتى آب جمع شد با قاشق بر داريد و مصرف كنيد. مرباى شلغم هم براى انواع گلو درد مفيد است. براى تهيه آن، يك كيلو شلغم را رنده كنيد و بعد، هم و زن آن عسل يا شكر مخلوط كنيد و مخلوط شلغم و شكر يا شلغم و عسل را بپزيد و به صورت مربا در آوريد و هر وقت ميل داشتيد از آن مصرف نمائيد.
خاصيت شربت و مرباى شلغم براى درمان گلو درد اندازه ندارد و هر وقت و هر مقدار خواستيد بخوريد زيرا داراى خواص مفيد است.
چهل تا پنجاه گرم برگ خشك تمشك را در يك ليتر آب سرد بريزيد و ظرف محتوى آن را روى آتش بگذاريد تا به جوش آيد و پنج تا ده دقيقه بجوشد و بعد ده دقيقه آن را دم كرده و صاف كنيد و وقتى مبتلا به آنژين شديد (درد گلو)، هر روز دوبار صبح و شب با اين جوشانده غرغره كنيد. غرغره اين جوشانده براى گلو درد، ورم لوزتين، تحريكات گلو از هر قبيل كه باشد و حتى صدا گرفتگى مفيد و مؤثر است.
چهل تا پنجاه گرم ريشه خشك شيرين بيان را كه تكه تكه شده باشد در يك ليتر آب سرد بريزيد و ظرف آن را روى آتش بگذاريد تا به جوش آيد و پنج دقيقه بجوشد. بعد آن را از روى آتش برداريد و دوازده ساعت دم كنيد. اين جوشانده اثر كاملى در معالجه عفونتهاى گلو مثل آنژين، گرفتگى حنجره و گرفتگى صدا دارد.
شصت گرم ساقه‌هاى گلدار پونه كوهى را كه خشك كرده‌ايد در يك ليتر آب جوش بريزيد و پانزده دقيقه دم كنيد. بعد آن را صاف كرده تا گرم است هر روز دو بار با آن غرغره كنيد. اين دواى غرغره دردهاى گلو و حلق را خيلى زود شفا مى بخشد. حتى براى رفع ورم لوزه نيز مؤثر و مفيد است.
تخم رازيانه با نقل باديان و تخم زيره سبز و زيره سياه تشكيل چهار تخم گرم را مى دهند كه براى گلو مفيد هستند.
سوپ كلم، بسيار مغذى و براى گلو درد بسيار مفيد است. اگر آب برگهاى كلم قرمز با بگيرند و با دو برابر وزن آن شكر بپزند، شربتى مفيد براى گلو درد به دست مى آيد.
كشمش را مدتى طولانى در آب بجوشانيد. اين جوشانده براى گلو مفيد است و درد گلو را تسكين مىدهد.
مغز بادام را اگر در شير بجوشانيد و گرم گرم بخوريد براى گلو مفيد است.
دمكرده شكوفه گيلاس براى گلو، داروى ملايم و مفيدى است.
آويشن تازه يا خشك را در معالجه گلو درد مصرف مى كنند.
جوشانده پوست خارجى ميوه درخت گردو به مقدار 50 تا 60 گرم در يك ليتر آب، بعنوان دواى غرغره براى گلو و حلق استعمال مىشود.
گل ختمى معالج غفونتهاى مجارى تنفسى است و غرغره آن براى درمان درد گلو مفيد مى باشد.
جوشانده قدومه براى نرم كردن سينه مصرف مىشود.
مقدارى عناب را با مقدار مساوى آن انجير خشك، خرما و كشمش، مخلوط كرده و بجوشانيد و به صورت شربت در بياوريد و بخوريد. عناب براى سينه و درمان عفونتهاى گلو مصرف مىشود.
تو درى، دردهاى سينه و گلو و ورم حنجره را بر طرف مىكند. مقدار مصرف آن يك قاشق دسر خورى در يك ليوان آب جوش است كه بايد روزى سه تا پنج فنجان نوشيده شود. شربت تودرى براى صاف كردن سينه و صدا مفيد است. براى تهيه اين شربت 30 - 40 گرم گل تودرى را با 2 گرم شيرين بيان در يك ليتر آب بجوشانيد و بعد از بخار شدن دو سومش، آن را صاف كنيد و بگذاريد سرد شود. سپس 200 گرم عسل و 250 گرم شكر سرخ را با آن مخلوط كرده،
ظرف حاوى مخلوط را در آبجوش بگذاريد و آهسته به هم بزنيد تا غليظ شود.
ترنجبين در امراض سينه به مقدار 10 إلى 70 گرم مصرف مىشود.
روغن خالص اوكاليپتوس براى درمان امراض گلو مفيد است.
جوشانده برگهاى توت وحشى به مقدار 25 گرم در يك ليتر آب را به عسل اضافه كنيد و در مورد آنژين و گلو درد غرغره نمائيد.
اگر از گلو بى ارتباط به ريه و دستگاه تنفسى، خون آيد به طريق زير بايد مداوا كرد:
يك مثقال گلنار فارسى را بجوشانيد صاف نموده آب آن را غرغره نمائيد.
نشاسته را با سماق جوشانيده روزى شش مرتبه غرغره نمائيد.
پوست انار شيرين را جوشانده آب آن را با گلنار فارسى كه نرم سائيده شده باشد مخلوط نموده غرغره نمائيد.
كافور قيصورى را نرم سائيده با آب مقطر مخلوط نموده در گلو بماليد.
باقلا را نرم سائيده با سيب زمينى پخته خمير نموده در گلو بماليد.
گل نار فارسى را با نشاسته و سماق نرم سائيده از هر كدام يك مثقال، و دو مثقال گل ختمى را بجوشانيد و صاف نموده آب گل ختمى را با 3 قلم فوق مخلوط نموده در گلو بماليد خون بند مىآيد.
آنفلوانزا - گريپ - زكام گريپ مرضى واگير است، و آن را دو نوع متمايز مىدانند: يكى گريپ فصلى يا زكام كه بواسطه سرما و اختلاف هوا توليد مىشود و عوارض آن عبارتست از: عطسه، سرفه، خستگى اعضاء، بد طعمى دهان، تب و درد سر. ديگرى گريپ عام يا آنفلوانزا يا مشمشه كه بيمارى سخت و واگيرى است و ميكروب آن از راه حلق و بينى داخل بدن مىشود و عوارض آن عبارتست از: سرفهء شديد، درد پهلو، سينه درد، خفقان قلب، قى و اسهال و قولنج، درد شديد در استخوانها مخصوصا دست و پا و كمر كه مريض نمىتواند از جاى خود حركت كند.
علت شماره يك گريپ، ميكرب يا باسيل (په فاى فر) است كه از سموم و فضولات بدن ما تغذيه مىكند.
علت شماره دو گريپ، محيط داخليست كه از خون كثيف ما بوجود مىآيد.
اين كثافت خون ما در اثر افراط در مصرف غذاهائى مثل شيرينى و ماهيهاى كنسرو شده پيدا مىشود، به همين علت است كه وقتى كسى مبتلا به گريپ شد بايد غذائى مصرف كند كه به كلى خالى از سموم باشد مثل: ليمو، پرتقال، انگور يا بويون سبزيها.
به محض اينكه عوارض بيمارى گريپ را در خود مشاهده كرديم بايد مدت كمى از مصرف هر گونه غذائى خوددارى كنيم و به رختخواب رفته و كاملا استراحت نمائيم و فقط از راه بينى تنفس كنيم و پنجره‌ها را باز كنيم تا هواى آزاد، با اكسيژن داخل خوابگاه ما شود.
بايد سعى كنيم وقتى مبتلا به گريپ شديم فورا روده‌ها را تخليه و پاك كنيم.
وقتى مبتلا به گريپ شديم لازم است كه زياد عرق كنيم زيرا بوسيلهء عرق مقدارى از سموم بدن خارج مىشود و در اين مورد بهتر است بويون سبزيها را
با آب ليموى خام مصرف كنيم زيرا اگر آب ليمو در غذائى پخته و جوشيده شود بسيارى از خواص طبى خود را از دست مىدهد.
در مورد معالجهء گريپ، همچنين كمپرسهاى گرم بر روى شكم تجويز شده است. همينطور حمام پاها با آب خيلى گرم براى اينكه احتقان خون را در سر بيمار رفع كند توصيه گرديده است.
غذاهائى كه در دورهء بيمارى گريپ و دوره نقاهت پس از آن نبايد مصرف كرد:
1 - انواع گوشت.
2 - همچنين در دورهء بيمارى و دوران نقاهت بايد از صرف روغنهاى حيوانى، كره، شير، پنير و تخم مرغ خوددارى كرد.
3 - حبوبات و بقولات، مثل لوبيا، لپه، نخود، باقلا، عدس، لوبياى چيتى و نخود نبايد مصرف شود.
4 - دخانيات است كه به كلى بايد در دورهء بيمارى ترك شود. همچنين در مصرف شكر و قند و روغنهاى نباتى و غذاهاى شيرين و كمپوت و مربا نبايد افراط كرد.
5 - نمك، دارچين، فلفل، خردل و سركه از محركات اعضاء بدن بيمار هستند و به همين جهت براى بيماران مبتلا به گريپ منع شده است.
6 - غلات و مواد نشاسته اى مثل برنج، نان بطور كلى، سيب زمينى، جو سياه، جو، مانيوك، تاپيوكا، ذرت، بيسكويت و انواع نان شيرينى براى بيماران مبتلا به گريپ منع گرديده است، فقط اين گونه بيماران مىتوانند سوپ گندم را به مقدار كم مصرف كنند.
براى جلوگيرى از زكام بايد از دخول ناگهانى از اتاق بسيار گرم به فضاى سرد خوددارى كرد و هميشه خود را از تغييرات ناگهانى جوى محفوظ داشت.
در هنگام ابتلاء به گريپ مىتوانيد از رژيم غذائى زير پيروى كنيد:
1 - هر روز صبح آب چهار يا شش حبه سير را با آب دو پياز خام بنوشيد.
2 - هر روز صبح يك ليوان آب را با آب دو يا سه ليمو بخوريد.
3 - هر روز صبح و هر شب ده تا دوازده پرتقال و يا نارنگى بخوريد و بعنوان ناهار يا شام دو يا سه موز مصرف كنيد.
4 - موقع صرف ناهار يا شام يك بشقاب سالاد تربچه، هويچ، گوجه فرنگى، پياز و كاهو بخوريد (تمام مواد خام نباتى ميكروبها را از هر قبيل عفونتى باشند مىكشد و از بين مىبرد.) براى معالجه گريپ، توصيه كرده اند كه به مقدار زياد آب هلو را مىتوانيم مصرف كنيم. پرتقال با انگور و توت فرنگى بر ضد زكام، غذاى خوبى است.
دمكرده گل اسطو خودوس، گريپ و بحران تبهاى عفونى را شفا مىدهد. براى تهيه دمكرده گل اسطو خودوس ده تا پنجاه گرم گلهاى اسطو خودوس را كه خشك باشد در يك ليتر آب جوش، دوازده دقيقه دم كنيد و بعد آن را صاف كرده و با عسل شيرين كنيد و هر روز چهار فنجان از آن را در فاصله غذاهاى اصلى بنوشيد.
جوشانده بنفشه خشك كه با عسل شيرين شده باشد تب را قطع مى كنيد و سر درد را بر طرف مىكند و عوارض گريپ را از بين مىبرد. طرز تهيه و مصرف آن اينست كه پنجاه گرم بنفشه خشك را در يك ليتر آب سرد در ظرفى بريزيد و آن ظرف را روى آتش بگذاريد تا به جوش آيد، بعد آن را از روى آتش برداريد و بگذاريد پانزده دقيقه دم بكشد. سپس آن را با عسل شيرين كنيد و هر روز سه تا پنج بار و هر بار يك فنجان از آن را بنوشيد.
بيست گرم ريحان را در يك ليتر آب سرد بريزيد و ظرف محتوى آن را روى آتش بگذاريد تا به جوش آيد و چند دقيقه بجوشد. بعد آن را صاف كنيد و شيرين
كنيد و بگذاريد سرد شود و در طى روز چند جرعه از آن را بنوشيد. نوشيدن دمكردهء سرد ريحان، تب را قطع كرده و داروى مؤثر براى معالجه گريپ است.
ليمو را با پوست، برش برش كنيد و در يك ليتر آب جوش مدت دو ساعت بخيسانيد. بعد آن را صاف كنيد و با شكر شيرين كنيد و هر روز يك ليوان از آن را بنوشيد. نوشيدن شربت ليموى داغ به مقدار سه ليوان در هر روز تب را قطع و مقاومت بدن شما را افزايش خواهد داد.
ويتامين (ث) كه در ليمو زياد است در موارد عوارض گريپ تجويز شده است. همچنين شما مىتوانيد در يك فنجان قهوه غليظ يك برش ليمو انداخته ميل كنيد. قهوه ليمو براى مبارزه با خستگى و گريپ چاره خوبى است.
سير - يكى از داروهاى ضد عفونى درجه اول است كه ما را در مقابل امراض مسرى مخصوصا گريپ محفوظ نگاه ميدارد.
هركس مىخواهد دوره زمستان، زكام را از خود دور ببيند هر روز لقمه اى از عسل ميل كند. عسل پاكيزه ترين غذائى است كه ساخته و پرداخته، داراى بسيارى از املاح و شامل اكثر فلزات و متضمن تمام ويتامينهايى است كه تاكنون كشف شده است. عسل شفاى كامل است. از بسيارى داروها ارزانتر و بلكه نسبت به خواصش رايگان در دسترس انسان قرار گرفته است.
كسانى كه از زكام در ايام تابستان ناراحتند هر روز يك خيار بخورند و از نشستن در آفتاب پرهيز كنند.
بو كردن سياه دانه جهت سردرد مزمن و باز كردن بينى و زكام مفيد است.
كمپرس جوشانده سياه دانه بر سر، زكام را درمان مىكند و بر ساير اعضاء درد را تسكين و ورم را فرو مىبرد. اگر بوداده سياه دانه را با روغن زيتون مخلوط كنيد و آن را در بينى بچكانيد، نزله و زكامى را كه همراه با عطسه باشد از
بين مىبرد.
بهترين طريق براى تقويت بدن و جلو گيرى از سرما خوردگى خوردن غذاها و خوراكيهايى است كه ويتامين " ث " دارند. پرتقال، ليمو، گوجه فرنگى، پياز، سير، كلم و كرفس مقدار زيادى ويتامين " ث " دارند. آبليموى تازه كه مقدار كمى شكر در آن حل كنند و بخورند بسيار نافع است. اگر كبد سالم باشد خوردن پسته و بادام و فندق و گردو نيز خوبست. اگر كبد خوب كار نكند شير و پنير و برنج مىتوان خورد.
دهاتىها وقتى مبتلا به سر ما خوردگى مىشوند رژيم سيب مىگيرند و سه روز غير از سيب غذاى ديگرى نمىخورند و در نتيجه به راحتى معالجه مىشوند، زيرا سيب بهترين دوا و مناسب ترين غذا براى مبتلايان به سرما خوردگى است.
مزهء شيرين و خاصيت دفع خلط خرما زياد است و به همين جهت شصت گرم آن را در يك ليتر آب مى جوشانند و جوشاندهء آن را در مورد زكام و درد گلو به كار مى برند.
با سيب شربت غليظى براى معالجهء زكام و سياه سرفه درست مىكنند كه طرز تهيهء آن چنين است:
چهار سيب را پوست بكنيد و آنها را قطعه قطعه كنيد و در ظرفى كه يك ليتر آب دارد با يك مشت كشمش و پانزده گرم عناب يك ساعت روى آتش بگذاريد و به جوش بياوريد. سپس آن را صاف كنيد و صد و پنجاه گرم شكر به آن اضافه نمائيد و از نو آن را روى آتش بگذاريد تا قوام بيايد و شربتى سفت شود.
سى گرم دم گيلاس را در يك ليتر آب به مدت ده دقيقه مىجوشانند و آن را براى معالجهء گريپ، مصرف مى نمايند.
اگر دم گيلاس خشك را مصرف مىكنيد بهتر است قبل از مصرف آن، دوازده
ساعت آن را در آب سرد بخيسانيد تا نرم شود.
وقتى تازه زكام شده‌ايد دو ورقهء نازك پياز را كه طول آن دو سانتيمتر و عرض آن نيم سانتيمتر باشد ببريد و هر كدام از آنها را با دقت در گاز يا پارچه اى تميز بپيچيد و در سوراخهاى بينى بگذاريد تا پنج دقيقه آنجا بماند و با دهان بسته از راه بينى نفسهاى عميق بكشيد به اين ترتيب به زودى زكام شما رفع خواهد شد.
از پياز نوشابه اى گوارا مىسازند كه در موقع ابتلا به گريپ و پس از آن، آن را مصرف مىكنند. براى تهيهء اين نوشابه بايد دو پياز متوسط را به قطعات و برشهاى نازكى بريده و آن را در نيم ليتر آب، يك شب خيس كرده و هر روز يك ليوان كوچك در فاصلهء صرف غذا و شب موقع خواب از آن مصرف نمود.
مدت معالجه با نوشابهء پياز، براى جلو گيرى از بروز گريپ بر حسب شدت مرض از هفت تا بيست و يك روز تعيين شده است و در اين مدت بايد از مصرف غذاهائى كه مواد آلبومين حيوانى دارد مثل: گوشت، ماهى، تخم مرغ، شير و پنير پرهيز كرد.
بيست گرم گل و ساقه و برگ ريحان را در يك ليتر آب سرد بريزيد و آن را روى آتش بگذاريد تا به جوش بيايد و چند دقيقه بجوشد، بعد آن را صاف كنيد و با شكر يا عسل شيرين سازيد. وقتى سرد شد در هر روز چند جرعه از آن را بنوشيد.
اگر در آغاز زكام و يا پس از شروع آن در قسمت لپ كه بين دندانهاى آسيا و گونه است دو تكه سير بگذارند و نگه دارند زكام در طى چند ساعت و يا كمتر از يك روز بر طرف مىشود.
اگر شلغم را خرد كنند و صد گرم آن را در يك ليتر شير يا آب بجوشانند نوشابه اى بدست مىآيد كه براى سينه فوق العاده مفيد است و بايد كمى شكر به آن
بزنند و در حالت زكام مصرف كنند.
شربت شلغم را اگر چند قاشق سوپخورى در روز بخورند داراى همان خواص براى معالجهء درد سينه و زكام است.
براى تهيه اين شربت، شلغم را رنده مى كنند و آب آن را مىگيرند و صاف مىكنند و با آتش ملايمى به اندازهء مساوى با شكر مىپزند تا به قوام بيايد و غليظ شود.
اگر چهل تا صد و بيست گرم انجير خشك را با يك ليتر آب بجوشانند جوشانده اى بدست مى آيد كه براى زكامهاى شديد مفيد است.
براى مبارزهء با زكام مغزى، بايد در گودى كف دست خودتان چند قطره آب ليمو را بچكانيد و آن را به بينى خودتان بالا بكشيد و در همان وقت داخل سوراخهاى بينى خود را با كرهء تازه يا روغن نباتى چرب كنيد.
جوشانده گل گاو زبان به مقدار 10 گرم ذر يك ليتر آب، همراه با سنبل طيب و ليمو عمانى براى درمان سرما خوردگى مفيد است. جوشانده گل گاو زبان مخلوط با بنفشه براى درمان زكام مفيد است.
زخم اثنى عشر اثنى عشر نخستين قسمت روده‌هاى كوچك انسان است.
بسيارى از بيماران مبتلا به زخم اثنى عشر، با رژيم آب انگور در ظرف 20 تا 40 روز به خوبى شفا يافته اند. بيماران در اين مورد به تناوب، رژيم انگور و يا رژيم آب انگور گرفته اند. ظهر دو كيلو انگور را آب گرفته مى خورند و شب هم يك كيلو و نيم انگور بعنوان شام ميل مى كنند. اين رژيم توأم با حمام آفتاب و دوش و مالش تمام بدن و استراحت به روى تختى كه قسمت پاى آن 35 سانتى متر بالاتر از قسمت سر است در درمان بيماران اثرات مفيدى داشته است.
اشخاصى كه مبتلا به زخم اثنى عشر هستند مىتوانند پنج قاشق چايخورى عسل را دو يا سه بار در روز بين غذا مصرف كنند.
هويج آثار شفا بخشى در معالجه زخم اثنى عشر دارد.
از خوردن غذاهاى آبكى مثل آش و آب و شربت و طريد آبگوشت و دوغ و سبزيجات خام و كاهو و ميوه‌هاى نفخ كننده و ميوه‌هاى هسته دار و حبوبات و چاى و سركه بطور كلى خوددارى نماييد. غذاها بايد از حجم، سبك و از قوه، سنگين باشد. كباب - برگ و چنجه، خوراك مغز و گوشت گنجشك و كبوتر، بدون ادويه خوب است.
طرز معالجه - ريشه شيرين بيان، بهار نارنج، اكليل، اسطو خدوس، آبشم شيرازى، بابونه، تيول، فرنج مشگ، مريم نخودى از هر كدام 4 مثقال بجوشانند و صاف نموده روزى سه مرتبه صبح و ظهر و عصر با نبات ميل نمايند.
نسخهء ديگر - روزى 4 مثقال گز علفى (گزانگبين) را در آب جوش حل نموده بخورند.
نسخه - گز خوانسار، شكر قرمز (شكر مازندران) ترنجبين، گزانگبين از هر كدام 4 مثقال در آب جوش حل نموده صاف نمايند و روزى سه مرتبه هر مرتبه 2 استكان صبح و عصر و شب ميل كنند.
اطبا در معالجه ء زخم معده در مورد شيرين بيان از معجزه و اثر حتمى آن به شگفت آمده اند.
كسانى كه ورم رودهء اثنى عشر دارند بايد صبحها قدرى كرهء سالم با نان سوخارى ميل كنند. دو ساعت بعد يك سيخ كباب و دو ساعت بعد چند دانه نخود برشته (نخودچى) كه آب معده را جمع كند بخورند.
نهار هم كته با ماست يا برنج را با ماش طبخ نموده ميل كنند. البته روغن آن زيتون باشد بهتر است.
عصر نيزيك سيخ كباب برك. شام هم باز قدرى برنج، كته نموده با زيره ميل نمايند.
گلابى، موز، پرتقال و سيب خوب است. كمپوت سيب و توت نافع است.
ناراحتيهاى مجارى ادرار جوشانده عناب خشك به مقدار 30 تا 40 گرم در يك ليتر آب كه به مدت نيم ساعت بجوشد براى درمان مجارى ادرار مفيد است.
گل و ريشه نيلوفر آبى براى درمان سوزش ادرار مصرف مىشود. يك قاشق قهوه خورى گل خشك نيلوفر آبى را در يك فنجان آبجوش به مدت 10 دقيقه دم كنيد و روزى 2 إلى 3 فنجان ميل كنيد.
ادرار نكردن، دستگاه بدن را مسموم مىسازد، در چنين مواردى بايد سه يا چهار قاشق قهوه خورى پياز رنده شده را روى نان و مربا ريخت و خورد و يا آن را با سوپ شير و يا سوپ سبزى مصرف نمود.
جوشاندهء برگ زغال اختهء فرنگى به مقدار سى گرم در يك ليتر آب براى بچه‌هايى كه ادرار خود را نمىتوانند نگه دارند و پى در پى مىشاشند توصيه شده است.
با بادام شيرين شربتى بنام (شربت بادام) تهيه مىكنند كه در مورد التهاب و تورم اعضاء تناسلى و ادرار مفيد است. اين شربت خنك و مسكن مىباشد و براى تهيهء آن بايد اينطور عمل كرد:
يك كيلو گرم بادام را بايد پوست كند و آن را در هاونى كه كمى آب دارد كوبيد تخميرى بدست آيد. اين خمير را در يك ليتر آب و پانصد گرم شكر حل كرده بعد آن را در صافى با فشار صاف كرده و هفتصد گرم قند و دويست و پنجاه گرم عرق بهار نارنج را به آن اضافه مى نمائيم شربت حاضر است.
اگر شيرهء تخم كدو را در شير يا آب بپزيد، درد ورم مجارى ادرار را
بر طرف مىكند.
با بادام شيرين، شير بادام را تهيه مى كنند كه مصرف آن براى درمان مجارى ادرار توصيه مىشود. پنجاه گرم بادام شيرين و پنجاه گرم شكر يا عسل و يك ليتر آب لازم است. بادامها را در آب نيم گرم بخيسانيد و پوست بكنيد و آن را در هاونى كه كمى آب سرد در آن ريخته‌ايد بكوبيد تا خميرى به دست آيد. بعد اين خمير را با آبى كه مانده است مخلوط و حل كنيد. شكر يا عسل را در آن بريزيد و خوب هم بزنيد تا حل شود و بعد آن را از صافى نازكى رد كنيد. دستور ديگر براى تهيه شير بادام اين است كه دوازده بادام را كه با پوست آن شكسته‌اند دوازده دقيقه در نيم ليتر شير بجوشانند و بعد آن را از صافى نازكى رد كنند.
حبس البول (شاش بند) وقتى حبس البول پيش مىآيد و درد آن احساس مىگردد بايد مخلوط نيم ليتر آب شاهى را با روغن بادام شيرين يا روغن زيتون مصرف كنند.
ريشهء رازيانه هر قدر تازه باشد و مصرف شود ادرار آورى قوى است و به كسانى كه قطره قطره ادرار مى كنند مصرف آن را تجويز مى نمايند.
در حبس البول جوشاندهء آن را به مقدار 35 گرم در مقابل يك ليتر آب مصرف مينمايند.
ريشه بيد گياه ادرار آور است و براى حبس البول مصرف مىشود. جوشانده 10 تا 25 گرم در يك ليتر آب را به اضافه همين مقدار شيرين بيان به بيمار بدهيد به اين جوشانده ريشه توت فرنگى و دندان شير هم مىتوانيد اضافه كنيد.
جوشانده كاكل ذرت در رفع رسوبات ادرارى اثر دارد. افرادى كه مبتلا
به حبس البول هستند با مصرف طولانى كاكل ذرت درمان مى يابند. 5 تا 10 گرم شيره مايع كاكل ذرت را در 98 گرم شربت ساده مخلوط كرده روزى 30 تا 80 گرم آن را مصرف كنيد.
كسانى كه مبتلا به حبس البول شده اند بايد پنجاه گرم گوشت ميوه گل نسترن را تازه يا خشك در يك ليتر آب جوش دوازده دقيقه دم كنند. بعد آن را صاف كنند و هر قدر ميل داشته باشند در آن شكر بريزند و هر روز سه فنجان از آن را بنوشند. اگر قبل از غدا بنوشند بهتر خواهد بود.
مرباى گل نسترن هم مدر است.
براى تهيه مرباى ميوه گل نسترن بايد قبل از اينكه كاملا برسد، آن را چيد و از وسط دوتا كرد و داخل آن را در آورد و از آن مربا درست كرد.
پنجاه گرم ريشهء مارچوبه را در يك ليتر آب، پنج دقيقه بجوشانيد و هر روز پنج فنجان ناشتا از اين جوشانده را بخوريد. اين جوشانده ادرار آور است و در تمام مواردى كه احتياج بجوشاندهء مدرى هست آن را تجويز مىكنند. فقط بايد مجارى ادرار مجروح نباشد كه مضر واقع مىگردد.
اين جوشانده به ادرار بوى بدى مىدهد كه براى جلوگيرى از آن بايد در ظرف ادرار يك مشت نمك طعام و يا كمى آب اكسيژنه ريخت.
بيمارانى كه مجارى ادرار شان مجروح است و نمىتوانند اين جوشانده را مصرف كنند، جوشاندهء " پنج ريشه " را مصرف مىكنند. اين جوشانده را به مقدار مساوى از ريشهء خشك مارچوبه، رازيانه، راج و كرفس مخلوط مىكنند و مقدار آن نيم مشت از ريشه‌هاى خشك اين گياهان براى يك ليوان آب است كه هر روز ناشتا بايد سه فنجان از آن را خورد و براى تهيهء آن هم بايد پنج دقيقه آن را جوشانيد.
موقع شام اگر يك گلابى را با پوست بخوريد در شب ادرار شما زياد خواهد
شد و به اين ترتيب گلابى بعد از غذا ميوهء ادرار آور مفيدى است.
پوست دو گلابى را مدت يك ربع ساعت دم كنيد و بخوريد، همان خواص خود گلابى را در ازدياد ادرار خواهد داشت.
جوشاندهء برگ درخت آلو ادرار آور است.
برگهاى خشك درخت آلو را به شكل جوشانده مصرف مى كنند و براى تهيهء جوشاندهء آن بايد بيست و پنج گرم تا سى گرم برگ خشك درخت آلو را در يك ليتر آب يا شير بجوشانند.
تخم شلغم را اگر بكوبند و به مقدار شش گرم در دمكردهء برگ تيول مصرف كنند ترشح و ادرار را تحريك مىكند.
برگهاى جوان شلغم خاصيت ادرار آور دارد.
جوشانده سه قاشق سوپخورى تخم كتان در يك ليتر آب براى بيمارى حبس البول مفيد است.
براى رفع حبس البول بايد در يك ديزى سفالى با آتش ملايمى 6 عدد تره فرنگى با روغن زيتون پخت و وقتى خوب پخته شدند تا داغ است آن را روى پائين شكم گذاشت. بيمار مبتلا به حبس البول فورا ادرار خواهد كرد و به ندرت لازم مىشود كه اين عمل را تكرار و تجديد كنند.
توت فرنگى ادرار آور است.
جوشانده ريشه‌هاى تازه جعفرى به مقدار 100 گرم در يك ليتر آب ادرار آور است.
ميوه آناناس ادرار را زياد مىكند.
دمكرده برگ خشك درخت انگور به مقدار 25 گرم در يك ليتر آب در مورد حبس البول توصيه مىشود.
ضمادى را كه از پياز خام رنده شده درست مى كنند اگر بر پائين شكم بگذارند خروج ادرار را آسان مىكند.
چغندر اثر ادرار آور دارد.
كاهو اثر نيكوئى در معالجه حبس البول دارد.
جوشانده گل باقلا به مقدار 30 تا 40 گرم در يك ليتر آن نوشابه مدرى است.
رازيانه ادرار آور است.
سى تا چهل گرم جعفرى خشك را با يك ليتر آب بجوشانند و هر روز سه تا چهار فنجان آن را بخورند خاصيت مدر دارد و ادرار را زياد مىكند.
تخم گشنيز خاصيت ادرار آور دارد و آن را به صورت دمكرده مصرف مىكنند.
مقدار مصرف آن يك قاشق قهوه خورى تخم گشنيز در يك فنجان آب جوش است كه بايد بعد از غذا آن را مصرف كرد.
كاسنى وحشى، ادرار آور است.
ترخون ادرار آور مىباشد. ترخون را به مقدار بيست و پنج تا سى گرم در يك ليتر آب دم كرده و سه يا چهار بار در روز و هر باريك فنجان از آن را بعد از غذا مصرف مىكنند.
جوشانده تيول به مقدار 10 گرم در يك ليتر آب ادرار آور است.
مصرف جوشانده پنجاه گرم گلهاى تازه هميشه بهار در يك ليتر آب جوش
روزى سه فنحان قبل از غذا، ادرار آور است.
تمشك ادرار آور مى باشد.
آب گوجه فرنگى خام را اگر در روز چند ليوان بخورند، ادرار آور مفيدى است.
تخم رازيانه با نقل باديان و تخم زيرهء سبز و زيرهء سياه تشكيل " چهار تخم گرم " را ميدهند كه داراى خاصيت ادرار آور است.
انگور فرنگى بىاندازه ادرار آور است.
هلو خاصيت ادرار آورى دارد.
استسقاء (آب خوردن بسيار) بيمارى استسقاء عبارت است از جمع شدن مايعات در شكم.
مريض شكمش ورم مىكند و آب بسيار مى خورد و عطش فوق العاده اى احساس مىكند. براى درمان استسقاء اين توصيه‌ها شده است:
شاخه‌هاى نازك درخت انجير را در آب بجوشانيد. چون اين جوشانده، آبى را كه در بافته‌هاى بدن جمع شده، خارج مىكند از اين جهت در مورد مرض استسقاء مصرف آن فايده زيادى دارد.
اثر پياز در بيمارى استسقاء قابل توجه است و براى معالجهء اين مرض مرهمى عالى مىباشد.
اگر خداى نكرده شما هم به اين بيمارى مبتلا شديد. بايد سى روز تمام غذاى خود را سوپ شير با يك پياز خام رنده كرده ترتيب بدهيد و فقط صبح و
ظهر و شام اين سوپ را بخوريد.
بيمارى كه از اين رژيم پيروى بكند روز هشتم كه فرا رسيد بهبود مخصوصى در حال خود احساس خواهد كرد و در روز پانزدهم ادرارش زياد خواهد شد و روز سى ام شفاى كامل نصيب بيمار خواهد گرديد.
دمكرده برگ كاسنى وحشى به مقدار 25 گرم در يك ليتر آب براى استسقاء تجويز مىشود.
انگور براى استسقاء بسيار مفيد است.
انگور فرنگى بىاندازه ادرار آور است و براى مبتلايان به استسقاء توصيه مىشود.
جوشانده ريشه و برگ خشك توت فرنگى به مقدار سى گرم در يك ليتر آب براى درمان استسقاء توصيه مىشود.
سى گرم دم گيلاس را در يك ليتر يك به مدت ده دقيقه بجوشانيد و مصرف كنيد.
دمكرده زبان گنجشك براى استسقاء مفيد است. مقدار دمكرده آن 25 تا 30 گرم در يك ليتر آب است.
جوشانده كاكل ذرت براى معالجه استسقاء مفيد است.
مصرف خرفه را به اشخاص مبتلا به استسقاء توصيه مى كنند.
جوشانده برگ كرفس به مقدار سى گرم در يك ليتر آب براى درمان استسقاء توصيه مىشود جوشانده كرفس اگر تازه باشد به مقدار پنجاه گرم و اگر خشك باشد به مقدار بيست و پنج گرم در يك ليتر آب همين خاصيت را دارد.
اسكوربوت اسكوربوت مرضى است كه در اثر فقدان ويتامين در بدن توليد مىشود.
عوارض آن: بىاشتهايى، خستگى، كم خونى، تورم و التهاب وخونريزى لثه‌ها و سستى پا مىباشد. براى معالجه آن بايد از سبزيها و ميوه‌ها مخصوصا ليمو تغذيه كرد.
بيمارى اسكوربوت در اثر كمبود ويتامينها پيدا مىشود و علت آن مصرف غذاهاى نمك سود و كنسرو شده مىباشد.
انگور از غذاهائى است كه ضد اسكوربوت مىباشد و بايد آن را با ميوه‌هاى ديگرى كه داراى ويتامين (ث) مى باشند مثل پرتقال و ليمو و غير آن مصرف كرد.
پرتقال سرشار از ويتامينها و اسيد سيتريك و ضد اسكوربوت مى باشد.
توصيه مى كنند كه به بچه‌هاى خرد سال و شير خوار هر روز آب پرتقال داده شود. به اين ترتيب كه در شير و يا غذاى آردى آنها يك تا سه قاشق كوچك قهوه خورى آب پرتقال اضافه كنيم تا آنها در مقابل كمبود ويتامين (ث) بيمه شوند و از ابتلاى به بيمارى اسكوربوت جلو گيرى گردد.
در ليمون اسيدهاى زيادى وجود دارد كه معروف ترين آن اسيد اسكوربيك است و ضد اسكوربوت مى باشد.
آب ليموى معمولى و همچنين آب ليموى ترش، سالهاى بسيارى بعنوان يك داروى ضد اسكوربوت بطور مؤثر استعمال مى شد.
شلغم داراى فسفر، يد و گوگرد است. مدر و ضد اسكوربوت مىباشد.
خرفه، سرشار از ويتامينهاى ب و ث، خاصيت آن خنك، ادرار آور و ضد اسكوربوت است. يعنى اگر كسى مبتلا به كمبود ويتامين (ث) شود و آن را مصرف
نمايد تمام عوارضى كه در اثر كمبود ويتامين (ث) در او پيدا شده است بر طرف خواهد گرديد.
شاهى آبى، داراى انواع فوسفاتهاست. يد، آهن، كلسيم و منيزيوم دارد و در عين حال مصفى كننده ء خون و ضد اسكوربوت و پر قوت و انرژى دهنده است.
پياز بواسطه يدى دارد و همچنين ترب سياه ضد اسكوربوت است.
سيب زمينى اگر به صورت خام خورده شود بر ضد كمبود ويتامين (ث) عامل بسيار مؤثرى است و خيلى زود عوارض اسكوربوت را بر طرف مىكند.
گوجه فرنگى كه سرشار از ويتامينهاى (آ و ب و ث) است بدن را در مقابل كمبود ويتامين (ث) حفظ مىكند.
براى معالجه اسكوربوت هر روز صبح ناشتا يك ليوان آب هويج خام ميل كنيد.
تمشك ضد اسكوربوت است.
اسهال و اسهال خونى اسهال يا شكم روش، نام مرضى است كه فضولات معده، پى در پى و به شكل مايع دفع مىشود. اسهال اغلب در اثر خوردن غذاى فاسد يا آشاميدن آب آلوده و مصرف سبزيجات شسته نشده و آغشته به ميكرب بو جود مى آيد اسهال خونى، بيمارى واگير دارى است كه بوسيله ميكرب يا انگل مخصوص توليد مىشود و توسط مگس يا حشرات آلوده به ميكرب منتقل مى گردد.
براى قطع اسهال، چند روزى صبحها مقدار يك فنجان چاى پر رنگ مايه دار ميل كنند و اگر ميل به آب دارند آب جوشيده را قبلا تهيه و در ظرفى آماده
داشته باشند. در مواقع تشنگى از آب جوشيده استفاده نمايند و اگر عرق نعناع بجاى آب ميل كنند بهتر است.
غذاهاى شخص مبتلا به مرض اسهال بايد آش انار - آش سماق - حريرهء بادام - كته ماش - كته با ماست - نان نعناع تازه - تخم مرغ آب پز سفت با نعناع و امثال اينها باشد. در اسهال خونى فقط بايد ماست خالص بدون نمك ميل شود.
درمان اسهال:
بهترين دارو براى اسهال اينستكه، جو را سه روز در آب خيس كرده و اين مايع را بنوشيد.
براى درمان اسهال خونى با ازگيل، بايد يك كيلو ازگيل را با هشتصد گرم شكر و يك ليتر آب در ظرفى بريز يد و آن ظرف را مدت سه ربع ساعت روى آتش بگذاريد تا بجوشد. بعد آن را در چهار شيشه بكنيد و در آن را محكم ببنديد و هر روز صبح ناشتا محتوى يكى از آن شيشه‌ها را بخوريد و تا ظهر هيچ غذاى ديگرى صرف ننمائيد.
برنج چه پوست كنده و چه پوست نكنده باشد، وقتى در آب زيادى پخته شود داراى خاصيت قبض كننده مىشود. به همين علت است كه آب " شوربا " را كه آب برنج پخته است در مورد اسهال تجويز مىكنند و در اين مورد بايد بيست تا بيست و پنج گرم برنج را در يك ليتر و يا مقدار بيشترى آب جوشانيد و صاف كرد و هر وقت ميل پيدا شد آن را مصرف كرد.
آب برنج كه به اين ترتيب تهيه و مصرف گردد نه موجب پيوست و نه لينت بىاندازه مىشود، بلكه مزاج را معتدل و منظم مىكند.
براى درمان اسهال - بيست تا پنچاه گرم گل و ساقه و برگ ريحان را در يك ليتر آب جوش مدت دوازده دقيقه د م كنيد و بعد آن را صاف كرده و با عسل و يا شكر شيرين كنيد و يك فنجان از آن را بعد از هر غذا مصرف كنيد.
براى درمان اسهال خونى - پانزده تا سى گرم برگ درختچهء زرشك را كه خشك شده باشد در نيم ليتر آب سرد بريزيد و روى آتش بگذاريد تا به جوش آيد و يك دقيقه بجوشد. بعد آن را صاف كنيد و با عسل شيرين سازيد و هر روز سه فنجان از آن را بين غذا مصرف كنيد.
اگر زغال اختهء فرنگى خوب رسيده و تازه باشد و خورده شود اسهال را به كلى معالجه مىكند و تنها ميوه ايست كه مىتوانيد در مورد اسهال هر قدر ميل داشتيد بخوريد.
جوشانده ء غليظ زغال اختهء فرنگى تازه يا خشك آن به مقدار يك مشت در نيم ليتر آب كه كمى شكر به آن اضافه شود در اسهالهاى شديد مفيد است و آثار شفا بخشى دارد. اين خوشانده را بايد چهار تا شش فنجان در هر روز مصرف كرد و در موارد يكه مرض شديد است بايد هر دو ساعت يك فنجان از آن را مصرف نمود.
جوشانده پوست خارجى ميوه درخت گردو، به مقدار پنجاه تا شصت گرم، در يك ليتر آب به صورت محلول شستشو براى شكم روش و اسهال خونى استفاده مىشود.
براى رفع شكم روش و اسهال، يك مشت پوست پياز را با دقت بشوئيد و آن را در آب مدت ده دقيقه بجوشانيد. سپس شيرهء آن را با فشار در آوريد و مايعى كه بدين ترتيب بدست آمد با شكر شيرين كنيد و هر روز سه يا چهار بار آن را بخوريد.
پياز رنده شده با سيب به مقدار مساوى در دفغ اسهال مفيد است.
دمكرده گل مريم نخودى براى رفع اسهال مفيد است. در اين مورد يك قاشق دسر خورى مريم نخودى خشك را در يك ليوان آب جوش مىريزند و روزى
چهار فنجان از آن مىنوشند.
گيلاس دارى خاصيت ضد عفونى عليه تخمير روده‌هاست و در اسهال ساده و اسهال خونى مفيد واقع مىشود، يك قاشق جاى خورى گل خشك نيلوفر آبى را در يك فنجان آب جوش به مدت ده دقيقه دم كرده و روزانه دو تا سه فنجان ميل كنيد تا اسهال خونى درمان شود.
به را اگر قطعه قطعه كنند و در آب بجوشانند، جوشانده اى مقوى بدست مىدهد كه در عين حال قابض است و در مواردى كه عمل هضم به زحمت صورت مى گيرد و اسهالهاى سبكى در اثر بىحالى و تنبلى روده‌ها پيدا مىشود مصرف مى گردد.
جوشاندهء برگهاى اسفناج در شستشوى امعاء و احشاء در موقع شكم روش و اسهال اثر مهمى دارد.
مصرف سوسنمبر براى اسهال مفيد است. مقدار مصرف آن ده تا بيست و پنج گرم در يك ليتر آب جوش است.
براى رفع اسهال، خلال نارنج، پوست پسته و چاى سبز، از هر كدام پنج گرم بجوشانيد و صاف كنيد و با نبات آن را شيربن نموده ميل كنيد.
نعناع خشك را اگر با چاى سفيد به مقدار مساوى دم كرده مثل چاى ميل نمائيد در درمان اسهال موثر است.
تخم مرغ را بپزيد و بجاى نمك روى آن مقدارى نعناع خشك سائيده شده بپاشيد و ميل مائيد تا اسهال را بر طرف كند.
هويج مثل تمام سبزيها و بيشتر از همهء آنها اعمال روده‌ها را منظم مىكند، مصرف آن در اسهال مفيد است.
تخم بزرگ براى رفع اسهال نافع است. در اين مورد، يك قاشق سوپ خورى بزرگ را در يك گيلاس آب خيسانيده به بيمار ميدهند.
سماق قابض و براى اسهال مزمن مفيد است. اگر با تخم گشنيز خورده شود اسهال را درمان مىكند.
زردآلوى تازه داروئى عليه اسهال است.
آب ليمو به مقدار زياد " باسيل " هاى اسهال خونى را نابود مىكند.
دمكرده ريشه گل ختمى به مقدار سى گرم در يك ليتر آب، براى اسهال خونى مفيد است.
دارچين براى رفع اسهال مصرف مىشود.
دمكرده برگ خشك درخت انگور به مقدار بيست و پنج گرم در يك ليتر آب در مورد اسهال مصرف مىشود.
هسته‌ها انگور را اگر بكوبند و با عسل مخلوط كنند و به كسانى كه دچار اسهال شده اند بخورانند بيمارى آنها را معالجه مىكند.
رازيانه براى درمان اسهال به كار مى رود.
جوشانده برگ و گل سيب زمينى به مقدار سى گرم در يك ليتر آب براى اشخاصى كه مبتلا به اسهال هستند مفيد است.
ماست را اگر در كيسه اى بريزيد كه ترشابه آن خارج شود و آن را
ميل كنيد هم دواست و هم غذا. ماست خالص بدون ترشابه براى همه نوع اسهال مفيد است.
پرتقال با نان كامل و مرباى به، ضد اسهال است.
مصرف باقلا به كسانى كه از اسهال خونى در زحمتند توصيه شده است.
در مورد اسهال خونى، عسل معجزه مىكند.
ليمو، اسهال و اسهال خونى را بر طرف مىكند.
براى معالجه اسهال خونى با انگور بايد هر نيم ساعت به نيم ساعت يك ليوان آب انگور نوشيد و شبها ده تا دوازده ساعت چيزى نخورد تا شكم كاملا استراحت كند و روزها شكم را حمام آفتاب داد يا كمپرس گرم روى آن گذاشت. بدين ترتيب با پيروى از رژيم انگور خواهيم توانست بدون استعمال و مصرف داروهاى شيميائى كه عكس العمل مضرى در بدن دارند فقط با انگور، اسهالهاى خونى را معالجه كنيم.
جوشانده برگهاى تازه و جوان بوته توت فرنگى به مقدار يك مشت در نيم ليتر عليه اسهال مصرف مىشود.
يك قاشق شربت خورى اسفرزه و كمى نبات در يك استكان آب جوش بريزيد و ميل كنيد، فورى اسهال خونى را بر طرف مىكند.
احتياط - ترنجبين براى اسهال خونى مضر است.
اشتها و كم اشتهايى تخم رازيانه با نقل باديان و تخم زيره سبزهء و زيرهء سياه، تشكيل چهار تخم گرم را مى دهند كه اشتها آور است.
اگر دانه‌هاى انگور فرنگى را با چنگال در آورند و روى آن شكر بپاشند و صبح ناشتا آن را بخورند غذائى اشتها آور مىشود كه ترشح آب دهان را باز كرده و عصير معدى را نيز به مقدار فراوانى مترشح مىسازد.
اگر به دقت سير را در دهان جويده و با بزاق دهان مخلوط كنيم بشدت اشتهاى ما را تحريك كرده و عمل هضم را آسان ساخته و ترشحات عصير معدى را به كار مى اندازد.
تربچهء قرمز نقلى داراى اسانس سولفوره است و داراى خواص اشتها آور قوى مىباشد. به همين جهت است كه آن را در سالاد بعنوان پيش غذا مصرف مىكنند ولى چون ثقيل الهضم مىباشد اشخاصى كه مبتلا بسوء هاضمه هستند بايد از خوردن آن خوددارى كنند.
اگر چند برش پياز خام را در ابتداى غذا با سالاد بخوريم اشتهاى ما را تحريك خواهد كرد.
سياه دانه و سبز زيره و سياه زيره از هر كدام به مقدار مساوى تا 3 روز، روزى سه مرتبه بجوشانيد و براى هر مرتبه يك استكان ميل نماييد به غذا زياد مىشود.
نبات مصرى، نبات لاهور و نبات يزدى زرد را به مقدار مساوى بسائيد و روزى سه مرتبه، هر مرتبه 3 مثقال ميل نمائيد، اشتها باز مىشود.
كشمش سبز بدون دم را در آب خيس نموده صبح ناشتا ميل كنيد، روزى 50 گرم تا سه روز بسيار نافع است.
بابونه شيرازى و آبشم شيرازى و تخم چمن از هر كدام يك مثقال بجوشانبد و با نبات ميل نماييد نتيجه بخش است.
گز علفى، گز خوانسار را به مقدار مساوى بجوشانيد و صاف نموده صبح ناشتا ميل نماييد بسيار مفيد است.
چغندر، ترخون، جعفرى، شاهى، كرفس، كلم، گوجه فرنگى، موسير، هويج، گريپ فروت، سالاد كاهو، هر نوع كمپوت، تمشك، خربزه، زردآلو، پرتقال، ليمو و زعفران هر كدام را مىتوانيد به تنهائى براى اشتها ميل كنيد.
ناراحتى اعصاب بيمارى عصبى وقتى شروع مىشود كه ترشح " آدرنالين " بيمار زياد مىشود و خاصيت كنترل عارضهء ترس را از دست مىدهد. اين يك حالت اضطرارى است كه مىتوان بيشتر آن را با فشار عوامل فيزيكى و جسمى مرتبط دانست تا فشار دماغى و روحى. بنابر اين نبايد از اين نوع ناراحتى اعصاب ناراحت شد زيرا هر وقت كار زياد باشد و خستگى فشار آورد، انسان حالت رخوت و سستى در اعصاب خود حس مىكند.
حساسيت و تأثر زياد ممكن است بطور ناگهانى عارض شود و متعاقب آن به اعصاب، شوك وارد كند و به تدريج انسان را به مرض بىخوابى دچار سازد. اضطراب ناشى از مشكلات زندگى نيز ممكن است بتدريج ايجاد حساسيت عصبى و مرض روحى كند. وقتى چنين پيش آيد بايد افراد عصبى به استراحت بپردازند و دور از هياهو، در محيطى آرام بسر برند تا كاملا بهبود يابند.
حساسيت عصبى شخص بستگى به حالات فعلى او دارد نه علل عصبانيت او.
اگر قبلا به نوعى بيمارى عصبى مبتلا بوديد، متوجه خواهيد بود اين علائم در شما وجود دارد: بهم خوردگى معده - شدت ضربان قلب - ترس - تشنج موضعى - درد اطراف قلب - اضطرابات تشنجى - حالت خفقات و حملات قلبى.
الف: شيوهء روان درمانى، براى معالجه ناراحتى اعصاب 1 - با نيروى اراده مىتوان درد را تحمل كرد و به عوامل حياتى رو آورد تا كم كم آرامش عصبى پديد آمده، فعاليت " آدرنالين " كم شود و ترس و بيمارى از شما بيرون برود.
با تحريكات عصبى مبارزه كنيد، تا بر مرض چيره شويد. البته ناراحتى عصبى با استراحت و مراقبت لازم بتدريج از بين مىرود وشما بهبود مى يابيد.
2 - تسليم بيمارى نشويد به دستهايتان نگاه كنيد اگر در آنها عرق يا لرزش مى بينيد اين چيزى جز فشار فيزيكى اعصاب و آزاد كردن " آدرنالين " عصبى ناشى از ترس و اضطراب نيست. اين حالت عصبى هيچ گاه شدت نمى يابد و مانع كار دستهاى شما نخواهد شد. به شما توصيه مىكنيم جرأت تحمل ارتعاش دست و عرق كردن آن را داشته باشيد كه خود وسيلهء بهبودى مرض عصبى است. بنابراين استقبال از ناراحتى عصبى و تحمل آن، خود به درمان درد كمك مىكند.
3 - از ترس و وحشت بپرهيزيد به قلب خود توجه نمائيد و تأثرات عصبى آن را بسنجيد. واهمه نداشته باشد، زيرا ضربان شديد قلب براى شما خطرى در بر نخواهد داشت. مىتوانيد به بازى تنيس بپردازيد. قدرى به حالت دويدن حركت كنيد. در حال ورزش فعاليت قلب و ضربان آن كمتر از زمانى است كه بنشينيد و توجه به عصبى بودن و درد قلب خود نمائيد.
البته در اين آزمايش، فرض اينست كه شما تحت معاينه پزشكى قرار گرفته‌ايد و مرض شما تنها ناراحتى عصبى تشخيص داده است. فكر ناراحتى را از خود
دور كنيد. ورزش نمائيد، ديرى نمىپايد كه خواهيد ديد ضربان قلب شما كم شده و كار آن عادى گرديده است. قلب شما با فلسفهء فكر شما يعنى استقبال از خطر و مبارزه با آن، هم آهنگى نموده و طپش خود را كم و ضربان را مرتب مىنمايد.
مانند كسى كه در جريان آب قرار مىگيرد و شناورى مىنمايد و با جهت امواج آب به اين سو و آن سو مىرود، همانطور نيز شخص عصبى بايد خود را در مسير عكس العمل اعصاب، بدون اينكه مانعى سر راه آن بتراشد، قرار دهد.
بگذاريد بدن شما حالت عادى و فعاليت معمولى خود را بدون كنترل شما باز يابد.
4 - بگذاريد زمان بگذرد حتى درمان حملات ناشى از ترس و وحشت ناگهانى، با اجراى اين دستورات، آسان مىشود. گذاشت زمان بيمارى عصبى را زايل مىكند و به آن درمان مى بخشد. شخص عصبى بايد اين حقيقت را بپذيرد كه كالبد احساسات او وقت به وقت در معرض شرار ترس و وحشت قرار دارد. باز گشت عادى از ترس و وحشت غير منتظره، با گذشت زمان ممكن است و بايد ماهها بگذرد تا دلهرهء ناشى از وحشت، كم كم از انسان رخت بربندد. به هر حال بايد با صبر و شكيبايى با مرور زمان و ايجاد محيط آرام، از ناراحتى عصبى جلو گيرى كرد و ترس را بطور كلى از خود دور نمود.
ب: درمان ضعف اعصاب براى درمان بايد نخست علت آن را پيدا كرد. اگر علت، جمع شدن سموم در تن است بايد با امساك و تغيير رژيم غذايى، خود را معالجه كرد. اگر علت، فقدان غذاى مورد نياز تن است بايد در صدد برآمد غذاهاى مورد نياز را به حد اعتدال خورد.
اگر علت، عواطف منفى است بايد بوسيله تقويت عواطف مثبت، با آن مبارزه كرد. و اگر علت، خستگى فوق العاده است پيداست بايد از فعاليت فوق العاده
خوددارى نمود.
بعضى مواد هستند كه در تقويت اعصاب، نقش مهمى را بازى مىكنند (مانند فسفاتهاى آلى و چربيها.) فسفاتهاى آلى در اين گونه غذاها پيدا مىشود:
گلابى، تخم مرغ، شير، برنج، لوبيا، نخود، ماش، سيب زمينى، كلم، اسفناج، كاهو، نان، سيب چربيها، روغن زيتون، كره، خامه تازه، پنير، مغز بادام.
اشخاصيكه مبتلا به ضعف اعصاب هستند غالبا به بىخوابى هم مبتلا هستند، لذا بايد اينان با بىخوابى مبارزه كنند تا بتوانند اعصاب خود را از ضعف نجات دهند.
آب و هواى دريا چون خواب آور و دافع اضطراب و نگرانى است، براى كسانى كه مبتلا به ناراحتى اعصاب هستند مفيد مى باشد.
براى اشخاصى كه به ضعف اعصاب مبتلا هستند، ورزشهاى سنگين، فوق العاده مضر است زيرا بيش از پيش موجب تحريك اعصابشان مىگردد.
ولى ورزش سبك ضرورى است، زيرا بوسيله چنين ورزشها مىتوان وضعيت عمومى تن و در نتيجه اعصاب را تقويت كرد. گردش در هواى آزاد و آبتنى و تفريح براى مبتلايان به ضعف اعصاب فوق العاده نافع است.
كسى كه به ضعف اعصاب مبتلا ست، بايد حتما ورزش كند، نهايت آنكه بايد اين ورزش با بنيه او متناسب باشد.
ماساژ، پرتو ملايم خورشيد، گردش در فضاى آزاد و آبتنى، براى تقويت اعصاب مفيد است.
شنا چون علاوه بر باز كردن مسامات، موجب مىشود كه بدن مستقيما در معرض اشعه خورشيد و فضاى آزاد قرار گيرد فوق العاده براى تقويت اعصاب مفيد است.
عواطف منفى، رل مهمى در ضعف اعصاب بازى مىكند. فعاليت فوق العاده اى كه منجر به خستگى مىگردد، نيز مضر است. غالبا خود كار نيست گه شخص را خسته مىكند بلكه بيزارى از كار واندوه و نگرانى موجب توليد خستگى مىگردد.
گروهى از كسانى كه به ضعف اعصاب مبتلا هستند، به عادات بد معتاد مىباشند.
مثلا به باده خوارى و يا شب زنده دارى و ترياك خورى و سيگار كشى و غيره معتاد هستند.
براى رهائى از ضعف اعصاب فقط يك راه براى اين گروه باز است و آن اينستكه مردانه با يك اراده تزلزل ناپذير عليه عادات بد خود قيام كنند و آنها را از بين ببرند.
ج: درمان خستگى خستگى مفرط، مراكز عصبى را تحريك مىكند. شخص را دچار بىخوابى مىكند و فشار خون را افزايش مىدهد. قلب را ضعف كرده و خطر از كار افتادن آن را بوجود مى آورد و تمام عوارض مسموميت را به حالت مزمن و شديد ايجاد مىكند.
براى كسانى كه حالت ناتوانى جسمى و يا تأثر شديد روحى را در خود احساس مىكنند توصيه و تأكيد شده است اين كارها را بكنند:
1 - استراحت - در مدتى طولانى و يا كوتاه كه گاهى چند روز تا چند هفته مىشود اگر كسانى مبتلا به خستگى مفرط جسمى شده اند، استراحت بدنى بيش از پيش براى آنها لازم است. چنين اشخاصى در حال استراحت جسمى مىتوانند بعضى فعاليتهاى فكرى بكنند و چنين فعاليتهايى به آنها اجازه داده شده است.
در صورت خستگى فكرى، روحى، عصبى، تحريك، افسردگى و بىخوابى مزمن، استراحت فكرى به آنها توصيه و تأكيد مىشود كه بايد اين استراحت فكرى را با ورزشهاى سبك توأم سازند.
2 - كم كارى - بايد ساعات كار را تقليل داد و اهميت را به ملايمت كارها تمركز داد.
موضوع اينست كه بايد آرام و آهسته زندگى كرد، والا بايد چند هفته
به تعطيلات رفت و كار را وقتى از سر گرفت كه تجديد قوا شده باشد.
در تعطيلات، ده تا دوازده ساعت خواب در هر شب، اغلب لازم است. بايد جاى خواب هم آرام، بىصدا و داراى هواى آزاد باشد. خواب بعد از ظهر به مدت نيم ساعت بعد از صرف غذا اگر ممكن باشد خيلى توصيه شده است.
كسانى كه از كار خود نمىتوانند غيبت كنند، در ساعات استراحت خواهند ديد كه آنطور كه بايد و شايد نمىتوانند كار و فعاليت كنند و معمولا در ساعات استراحت، كار آنها تقليل خواهد يافت.
3 - از خواب غافل نشويد - گاه به گاه تعطيل آخر هفته را در رختخواب بمانيد.
بديهى است كه هر شب بايد حداقل هشت ساعت خوابيد و وقتى خسته هستيم اين مدت را بايد به نه يا ده ساعت رسانيد و اين كار را در يك يا چند ماه ادامه داد تا كاملا خستگى بر طرف شود و شفا يابيم.
اصولا بزرگسالان بايد ساعت ده شب بخوابند و خود را عادت دهند كه از اين ساعت ديرتر نخوابند.
خواب قبل از نيمه شب خيلى سودمند است زيرا بدن كمتر خسته شده است، در نتيجه با انرژى بيشترى به پاك كردن سموم خود شروع مىكند.
وقتى بدن مادر موقع خواب سست و آرام مىشود فعاليتهاى آن در موضوع كاتابوليسم تمركز مى بابد و چنان كه مىدانيد كاتابوليسم اصطلاح است كه مخالف متابوليسم براى هضم اغذيه است و وظيفه كاتابوليسم پاك كردن سمومى است كه در طول روز به علت كار، فعاليت، هضم، و مثل آن در بدن جمع شده است.
بنابر اين اگر وقتى صبحگاهان از خواب برمىخيزيم و احساس مىكنيم خسته هستيم بايد مدت زمانى كوتاه و يا طولانى، خود را عادت دهيم شبها زود بخوابيم تا اين خستگى و كسالت بر طرف شود. وانگهى بايد زود خوابيد ولو اينكه فورا خواب به سراغ ما نيايد زيرا اغلب، مسألة عادت است و گاهى مدتى وقت لازم است تا بدن به روش جديد خراب عادت كند.
مسلم است كه از هر قرص خواب آورى بايد دورى جست تا بدن ياد بگيرد كه بطور طبيعى و سالم بخوابد.
همچنين توصيه شده است كه قبل از خوابيدن بايد حمام گرمى گرفت و دو قاشق چايخورى عسل خورد.
در رفع خستگى، اكسيژن گيرى خيلى مهم است. ما بايد در حالى كه پياده روى مى كنيم و راه مى رويم اكسيژن گيرى بكنيم. پس هر روز پياده روى بكنيد و در جائى آرام و بىسر و صدا كه داراى هواى خوبى باشد در صحرا و يا پارك راه برويد و اكسيژن گيرى كنيد. كسانى كه شغل آنها مستلزم اينست كه يك جا بنشينند، به راهپيمائى احتياج بيشترى دارند تا اعصاب خود را استراحت دهند و خستگى را از خود دور سازند.
شيوه درمان ناراحتى و خستگى عصبى با گياه و ميوه و غذا:
گل بابونه - خستگى زياد و يا تب، موجب درد اعصاب و سردرد مىشود. در اين مورد دم كردهء بابونه درمانى مفيد براى آنست. براى تهيه دمكرده ى بابونه بايد يك قاشق سوپ خورى گل خشك بابونه را در صد گرم آب جوش، يك ساعت دم كنيد و بعد شيرهء آن را بكشيد و شيرين كرده، مصرف نمائيد. اگر روغن بابونه را در جاهاى دردناك بدن خود بماليد، درد عصبى آن تسكين مى يابد.
برگ يا گل بيد مشك - جوشانده برگ بيد مشك يا دم كردهء گل بيد مشك كه طرز تهيه آن چنين است: پنجاه گرم دمكردهء گل بيد مشك را خشك كرده، در يك ليتر آ ب خيلى جوش، دوازده دقيقه دم كنيد و شيرين كنيد. هر روز سه بار، و هر بار يك فنجان از آن را قبل از صرف غذا بنوشيد، درد اعصاب صورت را درمان مىكند.
سوپ سير - براى سلسلهء اعصاب مقوى است و در عين حال سوپ خوشمزه و مطبوعى است طرز تهيه آن چنين است. 1 - به تعداد افراد بايد حبه‌هاى سير را پوست كنده و در قابلمه‌اى كه كمى
آب دارد ريخت و نمك و فلفل را به آن اضافه كرد و با آتش ملايمى آن را به جوش آورد.
2 - وقتى حبه‌هاى سير به اندازه پخته و يعنى نرم شدند بايد قابلمه را از روى آتش برداشت و سير را بقدرى نرم كرد كه با آب به شكل پوره اى در بيايد.
3 - يك تخم مرغ تازه را براى هر دو نفر از افراد در ظرفى بشكنيد و آن را بزنيد و كمى آب به آن مخلوط كنيد.
4 - يك قسمت از پورهء سير را در تخم مرغ زده داخل كنيد و آن را به هم بزنيد.
5 - بعد تمام آن را در قابلمه اى كه بقيهء پوره‌هاى سير در آن است بزنيد و آهسته آهسته آن را به حركت در آوريد.
6 - باندازهء كافى آبى كه نيم گرم باشد به آن اضافه كنيد و در قابلمه را بسته و آن را روى آتش ملايمى بگذاريد.
خرده‌هاى نان برشته و كره را در ظرف سوپخورى بريزيد و روى آن سوپ را صاف كنيد و سر ميز ببريد.
رازيانه - اختلالات عصبى را با جوشانده رازيانه معالجه كنيد. پانزده تا سى گرم دانه‌هاى خشك رازيانه را كه خرد كرده‌ايد در يك ليتر آب سرد بريزيد و ظرف محتوى آن را روى آتش بگذاريد تا به جوش آيد و يك دقيقه بجوشد. بعد آن را ده دقيقه دم كنيد، سپس از صافى رد كنيد و با عسل شيرين سازيد و يك فنجان از اين جوشانده را بعد از غذا بنوشيد. ميگرن (دردهاى شديد نيمه سر) را آرام مىسازد و خواب را راحت و عميق مىكند. جوشانده تخم رازيانه براى آرام كردن اشخاص عصبى و آشفته تجويز شده است.
سنبل طيب - براى آسمهاى، عصبى، هيسترى، بىخوابى و اختلالات عصبى نافع است. ولى مصرف زياد و پى در پى آن واكنش سوئى در چشم و گوش دارد و موجب ضعف قوهء بينائى و شنوائى مىشود!
جوشاندهء آن از ده گرم ريشهء سنبل الطيب در يك ليتر آب تهيه مىشود.
ترخون - ترخون براى دردهاى اعصاب مفيد است. به مقدار بيست و پنج گرم تا سى گرم براى يك ليتر آب، تجويز مىكنند. دمكرده ترخون، دردهاى اعصاب را بر طرف مىكند.
كسانى كه مىخواهند از ترخون بعنوان دم كرده استفاده نمايند بايد پنج گرم ترخون را تكه تكه كرده و در يك فنجان بريزند و روى آن آب جوش جارى كنند و ده دقيقه بگذارند بماند تا دم بكشد. بعد اين دمكرده را بعد از صرف غذا بنوشند.
انگور - امراض عصبى و روانى با رژيم انگور معالجه شده و يا از شدت آن كاسته مىشود. براى معالجهء اين امراض بخصوص بايد تغيير محل داده و به كوهپايه‌ها و ييلاقات كوهستانى رفت و استراحت كرد و حمام آفتاب و دوش آب گرفت و هر روز سه تا چهار كيلو انگور خورد و در فواصل متناوب سه يا چهار بار آب انگور نوشيد.
بادام - دوائى طبيعى براى تقويت اعصاب مى باشد. ده دانه بادام را در آب خيس نمائيد و پوست آنها را در بياوريد سپس آن را ميل نمائيد. اين معجون بهترين دواى مقوى براى اعصاب است.
سى تا چهل گرم شاه پسند طبى را در يك ليتر آب به مدت ده دقيقه بجوشانيد.
كمپرس گرم آن براى دردهاى عصبى مفيد و مؤثر است.
قهوه، ضد خستگى اعصاب است.
مصرف كرفس قمرى (نوعى كرفس كه ريشه آن مثل كلم بزرگ مىشود) براى امراض عصبى تجويز مىشود.
براى درمان درد اعصاب، پوست خارجى سبز گردو را كوبيده و به شكل ضماد روى جاهائى كه دردناك است بگذاريد.
ترب سياه براى درد اعصاب تجويز شده است.
آلو به واسطه منيزيم و فسفرى كه دارد اعصاب و مراكز عصبى بدن را تقويت مىكند و براى اشخاصى كه دچار ضعف اعصاب شده اند فوق العاده مفيد است.
مرهم سير - براى تهيه اين مرهم بايد سير را رنده كرد و دو برابر آن روغن كامفره به آن اضافه و مخلوط نمود.
اگر با اين مرهم ستون فقرات اشخاص ضعيف را مالش دهيد اين مالش براى آنها مفيد و مطبوع خواهد بود و خستگى را از تن آنها دور خواهد كرد.
اسفناج و ترتيزك - در مورد خستگى جسمى يا عصبى، با دقت، يك مشت بزرگ اسفناج و يك مشت هم ترتيزك را بشوئيد و آن را از آسياب مخصوص سبزيها در كنيد و سپس آن را صاف كرده و هر روز صبح ناشتا يك فنجان از آن بخوريد.
پياز - پياز بواسطهء فسفرى كه دارد انجام كار فكرى را آسان مىسازد. به همين جهت مصرف آن به متفكرين و كسانى كه كارهاى فكرى دارند توصيه شده است.
در مورد ضعف و فرسودگى جسمى و عصبى، پياز داراى عمل نيرو بخش و تقريبا فورى و آنى است. هضم مواد نشاسته اى را آسان ساخته و شخص را حاضر براى خواب مىكند. اگر شما احساس مى كنيد خسته هستيد، اشتها نداريد، چينهايى بر صورتتان افتاده و رنگ چهره تان زرد شده است يك پياز درشت را كه چهار قسمت شده است در سه فنجان آب بجوشانيد تا پياز بپزد و يك فنجان آب از آن باقى بماند و صبح ناشتا آن را بنوشيد.
پياز بواسطه گو گرد خود سبب تجدد قواى اعصاب مىشود. اگر پياز را دو قسمت كنيد و جلو بينى برده و به طور عميق نفس بكشيد، حملهء اعصاب را متوقف مىكند.
سيب زمينى - جوشاندهء برگ و گل سيب زمينى به مقدار سى گرم در يك ليتر آب، نوشابه اى بوجود ميآورد كه به مقدار كمى داراى مواد مخدر و خواب آور است.
اين جوشانده را به اشخاصى كه مبتلا به نورالژى و تشنج و حملهء اعصاب شده اند تجويز مىكنند. دمكردهء خرفه به مقدار بيست و پنج گرم آن در يك ليتر آب براى رفع عصبانيت بسيار مفيد است.
فسفر چغندر، فيبرهاى عصبى را سرزنده مىكند و آرامش عصبى را تأمين مىسازد.
كلم به واسطه آنكه سرشار از ويتامينهاى (آ، ب، ث) است، انرژى از دست رفته را به اشخاص كم خون و خستهء مفرط و عصبانى باز مىدهد.
اطوى داغ را روى برگ كلم بگذاريد، و بعد به صورت ضماد آن را روى جاهاى بدنتان كه درد مىكند بگذاريد درد اعصاب را تسكين مىدهد.
وقتى اعصاب صورت درد گرفت بايد برگهاى كلم را با شير پخت و آن را به صورت ضماد روى قسمتى از صورت كه درد مىكند گذاشت.
كاهو را در مورد معالجه و درمان عصبانيت، بىخوابى، دردهاى اعصاب صورت، طپش قلب، سرفه‌هاى عصبى و تحريكات عصبى به كار مىبرند.
زرد آلو خوراكى است كه براى اعصاب مفيد است و مصرف آن اعصاب را قوت مى بخشد. به همين جهت به اشخاصى كه اهل مطالعه و تعمق هستند و كارهاى فكرى دارند مصرف آن توصيه مىشود.
گوجه فرنگى براى درمان خستگى مفرط و خستگى زود گذر بسيار مفيد است.
عدس به علت آنكه غذايى پر خاصيت و سرشار از ويتامين ب، آهن، كلسيم، سود پتاسيم و منگنز است، مصرف آن براى كسانى كه كارهاى سنگين و سخت بدنى
مى كنند و همچنين اشخاصى كه كارهاى فكرى و دماغى انجام مى دهند توصيه مىشود. عدس به سيستم عصبى كمك مىكند.
لوبياى چيتى چون داراى بسيارى از املاح معدنى و ويتامينهاى " آ " و " ب " و " ب 2 " و " د " و " اى " مى باشد غذايى انرژىزا، مولد املاح معدنى، مقوى و متعادل كننده است و مصرف آن به كسانى كه از جهت جسمى يا فكرى دچار خستگى مفرط شده اند و به اشخاص عصبانى توصيه شده است.
لوبياى خشك، براى سيستم اعصاب فوق العاده مفيد است.
عسل، غذائى عالى و ممتاز براى كسانى است كه شديدا خسته و يا مبتلا به بيمارى عصبى و يا خستگى شده اند.
گل شقايق مسكن اعصاب و ضد سرفه‌هاى عصبى است. گل شقايق نعمانى هم براى درمان دردهاى اعصاب مفيد است و در اين مورد يك تا سه دسى گرم آن مصرف مىشود.
سيب غذاى اعصاب است و چون داراى فسفر مىباشد، سلسلهء اعصاب را تقويت مىكند و كار فكرى را تحريك نموده و شخص را مستعد خوابيدن مىسازد.
بادنجان در معالجه عصبانيت تجويز مىشود.
پرتقال و نارنج براى سيستم عصبى، بحرانهاى عصبى و تشنجات مفيد است، اعصاب را آرام مىكند و اعمال عصبى وا منظم مىسازد.
جعفرى را خرد كنيد و در شير گرم بريزيد و صبح ناشتا بخوريد. اين شيره براى رفع دردهاى عصبى مفيد است.
شيرهء برگ جعفرى را به مقدار مساوى با الكل نود و يا هفتاد درجه مىتوان مخلوط كرد و در شيشه‌هاى در بسته آن را حفظ نمود و در موقعى كه درد اعصاب
شروع شد بايد سرا نگشت را در اين مخلوط فرو كرده و به جائى كه درد مىكند ماليد.
در هنگام غم واندوه و ضعف اعصاب، بيست تا پنجاه گرم گل و ساقه و برگ ريحان را در يك ليتر آب جوش مدت دوازده دقيقه دم كنيد و بعد آن را صاف كرده با عسل و يا شكر تصفيه نشده شيرين كنيد و بعد از هر غذا يك فنجان از آن را مصرف نمائيد.
آب ليمو را اگر با آب هويج و آب كرفس مخلوط كنيد و بنوشيد، از عصبانيت جلو گيرى مىكند.
شربت آبليمو، مغز را باز كرده و اعصاب را آرامش مى بخشد.
احتياط كنيد:
عطر گل سوسن، ممكنست در افراد حساس، سردردهاى شديد عصبى ايجاد كند. لذا نبايد اين گل در اتاقهاى دربسته گذاشته شود.
سماق براى اعصاب مضر است.
مصرف مارچوبه به علت اينكه ايجاد ناراحتى و بىخوابى مىكند، براى كسانى كه مبتلا به امراض عصبى هستند، منع شده است.
گلهاى موگه را نبايد در اتاق خواب و يا اتاقهاى در بسته گذاشت، زيرا توليد ناراحتيهاى عصبى مىكند.
اورمى (اوره آوردن) بزرگترين ضايعه اى كه كليه، با آن روبرو مىشود " اوره " است " اوره " از فعل و انفعالات " پروتئين " حاصل مىشود. " پروتئين " مانند هر مادهء غذائى ديگر بايد از لحاظ استعمال در حد توازن كامل قرار گيرد.
اگر مواد " پروتئينى " در خون زياد شود. موجب زيادى " اورهء خون " مىشود و ايجاد مرض قند مىنمايد. اگر " اورهء " خون كنترل نشود موجب شوك و اغماء و مرگ مىشود.
اسيدهايى كه در خون ما هستند در اثر غذاهاى گوشتى، نشاسته اى و نان سفيد پيدا مىشوند، ولى ميوه‌ها و سبزيها چنين اسيدهائى را در خون ايحاد نمىكند بلكه آنها را خنثى كرده از بين مىبرند.
اسيد اوريك با ادرار خارج مىشود و بدن كاملا ترميم پيدا مىكند.
هر كس بايد اين سه اصل ثابت و محقق را بداند و هميشه آن را در نظر داشته باشد:
1 - هيچ وقت ترشيهاى مختلف را باهم مخلوط نكنيد و در هم نياميزيد.
2 - اسيد اوريك رماتيسم را به سوى خود مىكشاند.
3 - اسيد ليمو، اسيد اوريك را از بين مىبرد.
غذاهائى كه توليد اسيد اوريك مىكنند و در نتيجه براى اشخاص مبتلا به رماتيسم و سياتيك خوب نيست از اين قرار است:
پنير بطور كلى - ژامبون نمك سود و تازه - كالباس - سوسيس - گوشتهاى سرخ شده و جگر - گوشت شكار از هر قبيل - گوشت پرندگان (مرغابى، غاز، بوقلمون، قرقاول، خروس، مرغ، جوجه و پرندگان كوچك) حبوبات و بقولات مثل باقلا، لوبيا، لوبياى چيتى، لپه، نخود، عدس، قارچ ميوه و دانه‌هاى روغنى مثل بادام زمينى،
گردو، بادام درختى، فندق، شاه بلوط، ذرت، چاودار، جو، ارزن، جو سياه، خردل، ادويه، دار چين، زعفران، زيره، جوز هندى، فلفل و ديگر محصولات صنعتى كه بعنوان ادويه استعمال مىشود.
شوكولات، چاى، قهوه و ديگر نوشابه‌هاى غير الكلى براى سلولهاى بدن ما و خون ما مضرند و در خون توليد اسيد اوريك مىكنند.
اسيد اوريك با ادرار خارج مىشود و براى خارج كردن آن بايد به غذاها و ميوه‌ها و گياهانى متوسل شد كه مدر هستند.
سيب از همه ميوه‌جات كمتر منك طعام دارد و براى مبتلايان به اوره مفيد است.
تانن و املاح پتاسيم كه در گلابى وجود دارد اسيد اوريك را به هر اندازه و مقدارى كه باشد حل مىكند.
هر روز يا لا اقل هفته‌اى دو بار در تابستان و يك بار در زمستان، حمام كنيد زيرا نظافت موجب باز شدن مسامات مىگردد و راه را براى دفع اسيد اوريك مواد سمى ديگر باز مىگرداند.
پرتقال با خربزه ضد (اوره) است.
تره فرنگى داراى اسانس سولفوآزوته مى باشد و از لحاظ خاصيت ادرار آور، در درجه ء اول است و در معالجه اورمى (اوره آوردن) خدمات گرانبهائى انجام مىدهد.
جوشانده تخم جعفرى به مقدار 30 تا 40 گرم در يك ليتر آب، مقوى است و خاصيت دفع اسيد اوريك دارد.
انگور فرنگى حلال قوى اسيد اوريك است. سى گرم برگ انگور فرنگى سياه را به مقدار هموزن آن با شيرين بيان مخلوط كنيد و با يك ليتر آب بجوشانيد،
نوشابه اى خنك بدست مى آيد كه براى عفونتهايى كه منشاء آن زيادى اسيد اوريك است بسيار مفيد مى باشد.
گرد پوست سيب به مقدار يك قاشق سوپخورى در يك فنجان آب ادرار آور و ضد اوره مى باشد.
ليمو بزرگترين دشمن اسيد اوريك است.
مصرف انگور از ازدياد اوره جلو گيرى مىكند. آب انگور در ظرف چند روز، اورهء خون را كم مىكند و اسيد اوريك و اوراتها را از بدن دفع مىكند. بنابر اين از يكسو خون را تصفيه كرده و غلظت و تيرگى مايل به سياهى رنگ آن را بر طرف مى نمايد، و از سوى ديگر قليائيت خون و مايعات بدن را زياد نموده هر جا كه از مسموميتهاى داخلى سخن به ميان آيد اين دارو براى دفع سموم و فضول بدن بسيار مؤثر است.
برفك مرضى است كه در اطفال بروز مىكند و دانه‌ها و جوشهاى سفيدى، دهان و زبان و آرواره را مىپوشاند و طفل را از شير خوردن باز مى دارد. اين بيمارى در اطفالى كه به آنها قنداغ زياد بدهند بيشتر ديده مىشود.
جوشانده غليظ زغال اخته فرنگى تازه با خشك به مقدار يك مشت در نيم ليتر آب، براى شستشوى دهان در هنگام برفك توصيه مىشود.
ابى كه عدس در آن جوشيده است براى شستشوى دهان در هنگام برفك مفيد است.
علاج برفك اين است كه آب گشنيز تازه را در دهان طفل نمايند، اگر خورد
كه چه بهتر، و اگر نه بازهم خاصيت خود را بخشيده است.
آب فلوس و آب گشنيز را مخلوط كرده، فضاى دهان را با آن شستشو دهيد.
برونشيت مرضى است كه در ريه ايجاد مىشود و عوارض آن عبارتست از: ورم نايژه‌ها و شاخه‌هاى قصبة الريه. سرفه‌هاى دردناك و خارج شدن اخلاط ساده يا چرك دار كه گاهى خون هم در آن ديده مىشود. نوعى از آن را كه در زمستان در اثر سرما خوردگى بروز مىكند برنشيت حاد و نوعى ديگر را كه كهنه و جاگير شده باشد برنشيت مزمن مى گويند.
هر مرضى كه مربوط به ورم و عفونت برونشها باشد با معالجه انگور شفا داده مىشود. البته در اين مورد رژيم انگور را بايد توأم با ورزشهاى تنفسى كرد و با دهان بسته از راه بينى تنفس عميق نمود.
اگر كسى مبتلا به برونشيت مزمن باشد بايد پس از اينكه رژيم صغير انگور را گرفت كه مدت آن شش روز است دوباره بايد رژيم، كبير انگور را به مدت ده روز بگيرد.
سوپ سير براى به مبتلايان به برونشيت، غذائى مفيد و دوائى درمان كننده قوى است و طرز تهيه آن به قرار زير مى باشد.
بايد به تعداد افراد، حبه‌هاى سير را پوست كنده و آن را در قابلمه اى كه كمى آب دارد ريخت. نمك و فلفل را به آن اضافه كرد و با آتش ملايمى آن را به جوش آورد.
وقتى حبه‌هاى سير به اندازه پخته يعنى نرم شدند بايد قابلمه را از روى آتش برداشت و سير را به قدرى نرم كرد كه با آب به شكل پوره اى در بيايد.
بك تخم مرغ را براى هر دو نفر در ظرفى بشكنيد و آن را بزنيد و كم آب
به آن مخلوط كنيد.
يك قسمت از پورهء سير را در تخم مرغ زده داخل كنيد و آن را به هم بزنيد. بعد تمام آن را در قابلمه اى كه بقيهء پوره‌هاى سير در آن است بزنيد و آهسته آهسته آن را به حركت در آوريد.
به اندازه كافى آب نيم گرم به آن اضافه كنيد و در قابلمه را ببنديد و آن را روى حرارت ملايم بگذاريد. خرده‌هاى نان برشته و كره را در ظرف سوپخورى بريزيد و سوپ را روى آن صاف كرده سر ميز ببريد.
جوشانده گل بنفشه خشك را با عسل شيرين كنيد و هر روز سه تا پنج بار، و هر بار يك فنجان از آن را بنوشيد. براى تهيه جوشانده، بنفشه بايد پنجاه گرم گل بنفشه خشك را در يك ليتر آب سرد بريزيد و ظرف محتوى آن را روى آتش بگذاريد وقتى جوش آمد از روى آتش بر داريد و يك ربع ساعت دم كنيد و بعد آن را با عسل شيرين كنيد و مصرف نمائيد.
2 تا ده گرم پوست خشك خشخاش را كه موقع چيدن خوب رسيده باشد در دويست گرم آب جوش بيندازيد و ظرف محتوى آن را روى آتش بگذاريد تا پنج دقيقه بجوشد و بعد ده دقيقه آن را دم كنيد، سپس آن را صاف كنيد و با عسل شيرين سازيد و در طول روز كم كم آن را بنوشيد. جوشانده پوست خشخاش، برونشيت را معالجه مىكند و اگر مبتلا به عفونتهاى مجارى تنفس بوديد و حتى اگر مبتلا به ورم قصبة الريه حنجره هم شديد نوشيدن اين جوشانده، آن را درمان مىكند.
در ظرف يك ليوان شير بريزيد و دو حبه سير را هم تكه تكه كرده در آن بياندازيد و ظرف را روى آتش بگذاريد تا دوازده دقيقه بجوشد و بعد آن را داغ بنوشيد.
يك دسته شاهى آبى را در ماشين آب ميوه گيرى و يا آسياى دستى سبزيها بگذاريد و آب آن را بگيريد. شصت تا صدوپنجاه گرم آب شاهى آبى را در يك ليوان
شير يا هر مايع ديگرى كه ميل داريد و به طبيعت شما سازگار است مخلوط كنيد و ميل نمائيد.
شاهى آبى خلط آور و نرم كنندهء سينه است و به همين جهت است كه برونشيتهاى كهنه و همچنين تحريكات مجارى تنفس را معالجه مىكند.
نوشيدن جوشانده ريشه شيرين بيان، برونشهاى شما را راحت مىكند.
سرفه‌هاى شما را آرام مىنمايد و تب را قطع خواهد كرد.
وقتى مبتلا به برونشيت و سرفه شديد براى معالجه آن سوپ كلم را ظهر و شب مصرف كنيد. سوپ و پوتاژ كلم اگر چند هفته مصرف شود برونشيت مزمن و سرفه‌هاى سخت را معالجه خواهد كرد. اگر نمىتوانيد به علتى سوپ يا پوتاژ كلم را براى درمان برونشيت و سرفه سينه مصرف كنيد مىتوانيد طور ديگر از آن استفاده نمائيد. به اين ترتيب كه: دو كيلو برگ كلم قرمز را خرد كرده و در ماشين آب ميوه گيرى بريزيد و آب آن را بگيريد و هم وزن آن عسل خالص طبيعى يا دو برابر وزن آن آب كلم شكر به آن مخلوط كنيد و روى آتش بگذاريد تا بپزد و به قوام آيد و هر روز دو قاشق سوپ خورى از اين شربت را ميل كنيد. شربت كلم كه به اين ترتيب بدست آيد بهترين داروى معالجه برونشيت و دفع سرفه است.
بيست گرم ساقه و برگ و گل خشك گاو زبان را در نيم ليتر آب سرد، در ظرفى بريزيد و ظرف محتوى آن را روى آتش ملايمى بگذاريد تا خوب بجوشد و ساقه و برگ و گل گاو زبان پخته شود. وقتى پخته شد آن را از روى آتش برداريد و دوازده دقيقه بگذاريد دم بكشد و وقتى دم كشيد هر روز چهار فنجان از آن را به فاصله نيم ساعت بنوشيد.
اگر دسترسى به ساقه و برگ گاو زبان نداشتيد، مىتوانيد از گل آن استفاده
كنيد و بايد پنجاه گرم گاو زبان را كه خشك شده است در يك ليتر آب جوش بريزيد و بگذاريد تا سه دقيقه بماند و دم بكشد و بعد بين غذاهاى اصلى هر روز دو تا سه فنجان از آن را بنوشيد.
يك ليتر آب سرد را روى سى گرم گيلاس كه تازه يا خشك باشد بريزيد و ظرف محتوى آن را روى آتش بگذاريد تا پنج دقيقه كامل بجوشد. بعد اين جوشانده را تا داغ است روى دويست و پنجاه گرم گيلاس و يا برشهاى سيب درختى بريزيد و بيست دقيقه آن را دم كنيد. سپس آن را در صافى بريزيد و شيره آن را بگيريد و در طول روز آن را كم كم بنوشيد. جوشانده دو گيلاس طبق اين نسخه ناراحتى برونشيت شما را معالجه مىكند.
انجير خشك را مىكوبند و مىسايند و بجاى قهوه مصرف مىكنند. مصرف گرد انجير، بجاى قهوه در بيمارى برونشيت مفيد است.
انجير براى نرم كردن سينه داراى خاصيت معروفى است و اگر چهل تا صد و بيست گرم انجير خشك را با يك ليتر آب بجوشانند، جوشانده اى بدست مى آيد كه براى تورم حنجره و برونشيتهاى كهنه مفيد است.
برونشيت در كودكان بر اثر افراط در خوردن حبوبات، كيك و مواد قندى و نان سفيد پيدا مىشود.
پرتقال ضد نزله‌هاى برونشيتى است.
براى معالجه برونشيت بايد هر روز سى تا سى و پنج ليمو را با آب پياز خام مصرف كرد. بدين ترتيب كه هر ساعت يك يا دو ليمو را خورد يا با آب كرفس يا هويج مصرف كرد و يا با بويون، تره فرنگى كلم يا پياز خورد.
30 تا 40 گرم عناب خشك را نيم ساعت در يك ليتر آب بجوشانيد. اين جوشانده
براى درمان برونشيت مفيد است.
دمكرده 15 تا 25 گرم كاكوتى در يك ليتر آب براى درمان برونشيت مفيد است.
گل ختمى معالج برونشيت است.
گلبرگهاى شقايق در معالجه برونشيت مصرف دارد.
يك قاشق مربا خورى مريم نخودى خشك را در يك ليوان آب جوش بريز يد و روزى چهار فنجان از آن را مصرف كنيد براى برونشيت مزمن مفيد است.
آويشن تازه يا خشك را درمان برونشيت مصرف مى كنند. در اين مورد 10 گرم آويشن را با يك ليتر آب دم نموده مصرف كنيد.
گوگرد پياز وقتى وارد خون شود و در ريه‌ها وارد گردد با عفونتهاى مجارى تنفس مثل برونشيت مبارزه مىكند.
براى معالجه برونشيت، در حبه سير را در فنجان شير بينداز يد و بجوشانيد و آن را گرم گرم بنوشيد.
براى درمان برونشيت شديد، برگهاى سفت و خارجى كلم را له كرده و كمى در آتش بگذاريد تا بپزد. بعد آن را روى محل درد بگذاريد و با پارچه پشمى ببنديد و روزى 2 يا 3 بار اين ضماد را تكرار كنيد.
مخلوط آب هويج و شير در دفع ترشحات برونشها مفيد است.
خوردن روغن زيتون مانع ابتلاء به برونشيت مىشود.
10 تا 100 گرم شير خشت را در آب گرم و شير براى درمان برونشيتهاى مزمن مصرف كنيد.
دمكرده 25 گرم شيرين بيان در يك ليتر آب براى عفونتهاى برونشها مفيد است.
بواسير بواسير ورم دردناك رگهاى مقعد است كه گاهى از آن خون مى آيد و بيشتر بواسطه يبوست مزمن يا نشستن زياد بخصوص نشستن سرپا توليد مىگردد. اين بيمارى مخصوصا در اشخاص مسن و كسانى كه از كبد رنجورند زياد است.
كسانى كه مبتلا به بواسير هستند وقتى در مصرف پنير، تخم مرغ، شير، گوشت و شيرينى افراط مىكنند بيمارى آنها تشديد مىشود، ولى با رژيم انگور بهبود كاملى در خود خواهند يافت. چنين بيمارانى وقتى چند روز آب انگور ملس (ترش و شيرين) را نوشيدند و از نيمه بدن به پائين با دوش آب سرد حمام گرفتند احساس خواهند كرد كه حال آنها بسيار خوب شده است.
پرتقال ضد بواسير است. از تورم مقعد و در نتيجه ايجاد بواسير جلو گيرى مىكند.
براى بواسير داخلى و خارجى، دوازده تره فرنگى را با پياز و برگ آن در شش تا هشت ليتر آب بجوشانيد، بعد اين آب را دروان بريزيد وسط بدن خود را در آن گذاشته و حمام ته نشين بگيريد.
حمام ته نشين در هشت روز هر روز يك بار بايد گرفته شود و بعد هر قدر بهبودى حاصل شد بايد بين آن فاصله زيادتر شود. ولى در مواقعى كه حالت بحرانى پيش مىآيد بايد در هر روز دوبار حمام ته نشين گرفت.
سير براى درمان خونريزى بواسير مؤثر است.
ليمو از خونريزى بواسير جلو گيرى مىكند.
جوشاندهء گل گزنهء سفيد در درمان بواسير مصرف مىشود. در اين موارد يك قاشق سوپخورى برگ خشك گزنهء سفيد را در يك فنجان آب جوش مدت ده دقيقه دم كرده و روزى دو إلى سه فنجان مصرف كنيد.
با برگهاى بادنجان ضمادى درست مىكنند كه در موارد بواسير استعمال و مصرف مىشود و موجب تسكين درد و شفاى بيمار مىگردد.
جوشاندهء چغندر به مقدار بيست و پنج تا 50 گرم در يك ليتر آب براى بواسير مصرف مىشود.
شير سفيدى كه از انتهاى دم انجير يا برگ آن خارج مىشود به محل بمالند مفيد است.
در مورد بواسيرهاى متورم، برگ انجير را به آن مىمالند تا خون از آن جارى شود.
اگر با شيرهء توت وحشى معاء مستقيم را كمپرس كنند فورا از ريزش خون بواسير جلو گيرى مىكند.
با به، مربا و كمپوت درست مى كنند و براى درست كردن آن بايد به را برش برش كرده و در مقدار كمى آب آن را پخت. پس از آن باندازهء وزنش شكر در آن ريخت و دوباره نيم ساعت روى آتش آن را با شكر جوشانيد.
البته در اين مورد اگر مرباى به را با شكر زرد تصفيه نشده بپزيد مواد غذايى آن زيادتر خواهد شد.
اين مربا براى كسانى كه به بواسير مبتلا شده اند فوق العاده مفيد است.
چاى پخته اگر مثل ضماد روى بواسير گذاشته شود درد آن را تسكين مىدهد و اگر اين نوع معالجه تكرار شود آن را خشك مىكند.
نوشيدن روزى سه يا چهار استكان شربت اسطو خودوس بواسير را معالجه مىكند.
براى درمان بواسير بادى، انجير خشك را خيس نموده، صبحها بطور ناشتا به اندازه 75 گرم از آن ميل كنيد.
براى درمان بواسير بادى، كوكوى تره بپزيد و ميل كنيد. تره پخته، يا آتش تره هم بسيار مفيد است. از مصرف تره خام و گوجه فرنگى و بادنجان خوددارى كنيد.
در معالجه بواسير بادى، از غذاهاى موجد باد بپرهيزيد و گياهان و ادويه‌هاى بادشكن مثل دم كردهء باديان كه با نبات مثل چاى نوشيده مىشود، تخم كرفس، يا انيسون كوبيده با شكر ميل كنيد.
از چربى مرغ و زرده تخم مرغ و زفت و روغن گلسرخ ضمادى درست مىشود كه در درمان بواسير مؤثر است.
اگر از بواسير زرد آب دفع شود مى توان ماده زخم را فشرده چرك آن را بيرون آورد. كندر و پوست انار را سائيده بر آن پاشيد. اگر دهانه چرك در داخل بدن بود اين دارو را با لعاب كتيرا رقيق سازيد و با كمك پنبه شياف نمائيد.
در مورد بواسير خونى و يا چركى كه علت آن كثيف بودن خون مى باشد اول دستگاه هاضمه را از مسوميت پاك نموده با مصرف آبغوره، گل قند، سناء و گلسرخ معده را تصفيه كنيد. بعد با خورده عناب - زرشك - آش تمر - آش آبغوره - انار - تمشك - پرتقال و غذاهايى از اين دسته خون را تصفيه كنيد. آنگاه مىتوانيد پوست ريشه گردو را در روغن زيتون بجوشانيد تا له شود و ضمادى كه به دست مى آيد براى درمان بواسير بسيار مفيد است.
خوردن نخود گرم قبل از سرد شدن، براى بواسير خونى مفيد است.
براى درمان بواسير خونى مغز گردو، سياه تخمه، زنيان و باديان را - هر كدام 2 مثقال - نرم بسائيد و دو روز ميل كنيد.
در بواسير دكمه اى، مزاج بايد هميشه لينت دار و نرم باشد كه هنگام اجابت باعث ناراحتى نشود. به همين جهت مىتوانيد روغن زيتون ميل كنيد يا شبها موقع خواب سه مثقال هليلهء سياه بخوريد. خون را با خوردن غذاهاى تصفيه كننده پاك كنيد. و نيز براى درمان بواسير دكمه اى مخلوطى از صبر زرد، صبر سياه، مقل ازرق، مرمكى، مرك باد، مستكى دانه، هليله زرد، هليله سياه، تخم خواجه باشى را نرم بسائيد به مقدار مساوى با كره كاكائو مخلوط كنيد و به مقدار دو نخود گنه گنه به آن بيفزائيد و شياف بسازيد و شبها موقع خواب يك شياف استعمال نمائيد.
پوست سبز گردو را بجوشانيد بعد از سرد شدن صاف كنيد با انجير كال كه نرم سائيده شده خمير نموده شياف بسازيد و استعمال كنيد در همه اقسام بواسير مفيد است.
اسفناج براى اشخاصى كه مبتلا به بواسير هستند مفيد است.
مصرف خرفه به اشخاص مبتلا به بواسير توصيه مىشود.
سيب زمينى خام را رنده كرده با روغن زيتون مخلوط كنيد ضمادى بوجود مى آيد كه براى بواسير بسيار مفيد است.
مصرف خربزه به كسانى كه از بواسير ناراحتند توصيه شده است. خربزه را هميشه بايد قبل از غذا خورد.
جوشانده غليظ زغال اخته تازه يا خشك را به مقدار يك مشت در نيم ليتر آب بعنوان دارو استفاده مى كنند و بواسير را با آن كمپرس كرده يا شستشو مى دهند.
روغنى را كه از هسته هلو استخراج مىشود به شكل محلول روى بر آمدگى بواسير مىمالند.
بىخوابى خواب براى تجديد قوائى كه هنگام روز بر اثر فعاليت دماغى و يا جسمى از دست رفته است لازم مىباشد. علاوه بر اين، خواب به عمل تغذيه كمك مىكند.
هرگاه امرى موجب بىخوابى ممتد گردد، آدمى رنجور و ناتوان مىشود.
از آنجا كه بىخوابى فوق العاده، موجب خستگى و ناتوانى بنيه و مغز مىشود بايستى آن را مرض انگاشت و جدا به معالجه‌اش پرداخت نخستين كارى كه در اين باره بايد بشود اينست كه بايد علت بىخوابى را از ميان برد.
بعضى اوقات سوء هاضمه موجب بىخوابى مىگردد، زيرا سوء هاضمه در فعاليت قلب دخالت كرده از جريان يافتن خون بطور طبيعى جلوگيرى مىكند و كم كم بىخوابى سوء هاضمه را بيشتر مىگرداند و سوء هاضمه كه شدت يافت بىخوابى هم به همان نسبت افزون مىگردد.
در اين صورت بايد بىدرنگ در صدد رفع سوء هاضمه بر آمد. بهترين روش در اين مورد اينست كه مرتب به مقدار لازم غذاى بخوريم و صبح و عصر به ورزش سبك بپردازيم و شب زود بخواب برويم و شام غذاى سبك بخوريم. شام را بايد لا اقل دو ساعت پيش از خوابيدن خورد.
اگر رختخواب راحت و هواى اطاق هم پاك باشد، با كشيدن نفسهاى عميق مىتوان بخواب رفت بعضى اوقات بىخوابى در نتيجه قلت عمل تعرق توليد مىشود. در اين صورت آبتنى با آ ب گرم يا ورزش موجب رفع كسالت مىگردد.
در زمستان موقع خوابيدن، سردى پا ممكن است موجبات ناراحتى را فراهم كند. گردش روزانه در هواى آزاد و شستن پا در آب ولرم شلغم و يا خردل، براى مدت 20 دقيقه قبل از خوابيدن، بالا و پائين دويدن و سپس جوراب پشمى گرم پوشيدن و در رختخواب خوابيدن و يا پا را مالش دادن، اين نوع بىخوابيها را
از بين مىبرد.
در صورتى كه صداى زنگ در گوش، موجب بىخوابى بشود، كمى روغن خردل بر سراسر تن ماليده يك ماساژ ملايم به اعضاء بدهيد و چند قطره روغن نباتى بر سر بماليد و چند قطره روغن زيتون در گوش بچكانيد. در اين صورت اعصاب آرام گرفته و به خواب خواهيد رفت.
به خاطر داشته باشيد كه موقع خواب قلب و معده بايد در سمت راست جسم قرار گرفته باشد و براى اينكه اعضاء حياتى درست كار كنند، بهتر است كمتر هنگام خواب به اين دو عضو فشار وارد شود.
پس بايد حتى الامكان سمت راست بخوابيد تا از اين فشار جلو گيرى شود.
در بعضى موارد نامرتب بودن رختخواب، خود باعث بىخوابى مىگردد.
براى اينكه خون درست جربان يابد لازمست در هنگام خواب سر روى سطح بلند ترى قرار گيرد، براى همين جهت است كه بالش به كار مىبرند ولى پيداست در صورتى كه بالش خيلى بلند باشد موجب بىخوابى مىگردد.
براى درمان بىخوابى بايد از برگ يا گل بيد مشك كمك بگيريد: پنجاه گرم برگ بيدمشك خشك شده را در يك ليتر آب جوش دو دقيقه بجوشانيد و ده دقيقه دم كنيد، سپس آن را صاف كنيد و هر روز سه بار و هر بار يك فنجان از آن را بنوشيد. نوع ديگر براى تهيه دم كرده گل بيدمشك بايد پنجاه گرم گل بيدمشك را كه خشك كرده‌ايد در يك ليتر آب خيلى جوش دوازده دقيقه دم كنيد و شيرين كنيد و هر روز سه بار و هر بار يك فنجان از آن را قبل از صرف غذا بنوشيد.
اگر دم كرده برگ پرتقال را كه با يك يا دو قاشق عرق بهار نارنج مخلوط شده باشد، پيش از خواب مصرف نمائيد بدون شك بلاى بىخوابى بر طرف شده وشما به خواب آرام و راحتى فرو خواهيد رفت. نسخه تهيه دواى بىخوابى اينست كه بيست گرم
برگ خشك درخت پرتقال را در يك ليتر آب جوش ده تا پانزده دقيقه دم كنيد و بعد صاف كنيد و با عسل يا شكر شيرين سازيد و موقع خواب يك فنجان از آن را با دو قاشق عرق بهار نارنج بخوريد و بخوابيد. اگر دسترسى به برگ پرتقال نداريد مىتوانيد به جاى آن سى گرم پوست نارنج را تكه تكه كرده در يك ليتر آب جوش بريز يد و پنج دقيقه بجوشانيد و بيست دقيقه دم كنيد و بعد صاف كنيد و با عسل شيرين كنيد و يك فنجان از آن را با دو قاشق بهار نارنج پيش از خواب بخوريد و بخوابيد.
اگر يك فنجان جوشانده پوست خشخاش را قبل از خواب بنوشيد به خواب عميق و خوشى فرو خواهيد رفت. برى تهيه اين جوشانده بايد ده گرم پوست رسيده و خشك خشخاش را در دويست گرم آب جوش بيندازيد و پنج دقيقه بجوشانيد، بعد ده دقيقه آن را دم كنيد و سپس صاف كنيد و با عسل شيرين سازيد و يك فنجان از آن را قبل از خواب بنوشيد.
اگر دچار بىخوابى هستيد قبل از اينكه به بستر خواب رويد يك فنجان دم كرده سنبل طيب را بنوشيد و به رختجواب برويد و از خواب مطبوعى بهره‌مند شويد.
طرز تهيه دم كرده سنبل طيب: بايد شصت تا صد گرم ريشه خشك آن را در يك ليتر آب گرم بريزيد و دوازده ساعت بگذاريد و بعد از دوازده ساعت كه گذشت آن را صاف كنيد و صرف نمائيد. ولى احتياط كنيد كه مصرف زياد و پى در پى سنبل طيب باعث ضعف قوه بينائى و شنوايى مىشود.
دم كرده برك درخت گلابى داروى شفا بخش بىخوابى است. براى تهيه آن بايد صد و بيست گرم برگ خشك درخت گلابى را در يك ليتر آب جوش بيست دقيقه دم كنيد و بعد صاف نمائيد و موقع خواب يك فنجان از آن را بنوشيد تا در خواب آرام و عميق فرو رويد.
پنجاه گرم ميوه گل نسترن را كه تازه يا خشك باشد با كارد تكه تكه كنيد و در يك ليتر آب سرد بريزيد تا سه ساعت بماند و بخيسد. بعد از آن ظرف محتوى آن را روى آتش ملايمى بگذاريد تا به جوش آيد و پنج دقيقه بجوشد. بعد ظرف را از روى آتش برداريد و دوباره پانزده دقيقه بگذاريد بماند تا دم بكشد. بعد آن را صاف و شيرين كنيد و در طى روز چند بار آن را بنوشيد. مصرف اين جوشانده بىخوابى را بر طرف مىكند.
اشخاصى كه دچار بىخوابى و درد اعصاب شده اند بايد با شام خود كاهو مصرف كنند و يا شبها قبل از خواب، جوشانده شصت گرم كاهو را در يك ليتر آب مصرف نمايند تا خواب راحتى داشته باشند؟
ماده اى كه در كاهو هست و به نام (لاكتوكاريوم) خوانده مىشود داراى خواص آرام بخش و خواب كننده مىباشد.
سيب به علت اينكه داراى فسفر مىباشد سلسلهء اعصاب را تقويت مىكند و شخص را مستعد خوابيدن مىسازد.
بسيارى از دهاتيان كه سنشان زياد شده و در اثر كثرت سن دچار كم خوابى و بىخوابى شده اند اگر قبل از خواب سيب نخورند خوابشان نمىبرد. به همين جهت روى تجربه بهترين و مؤثرترين داروى خواب آور را سيب درختى تازه و رسيده مىدانند.
گل شقايق مخدر و خواب آور است براى اين منظور دوازده گرم گل شقايق خشك را در يك ليتر آب مدت ده دقيقه بجوشانيد و بنوشيد تا در عالم پر از سكون و آرامش خواب فرو رويد.
از آنجا كه كمبود كلسيم سيب تشنج اعصاب و بىخوابى مىشود، براى اينكه خواب راحتى داشته باشيد، از ميوه‌ها و مواد غذائى حاوى كلسيم استفاده كنيد.
اگر شما بيماران عصبى و مبتلايان به بىخوابى به طرز تغذيه خود توجه كنيد به زودى شفا مىيابيد، زيرا غذاهاى شما هميشه از گوشت، تخم مرغ و مواد نشاسته اى ترتيب داده شده است و اين غذاها اسيدهائى براى خون توليد مىكنند كه سبب اختلالات عصبى و كليوى مىشود و روز بروز حال مبتلايان به امراض عصبى و بىخوابى را شديدتر مىكند. بر خلاف رژيمهاى گوشتى، رژيم گياهخوارى از نظر زيست شناسى رژيمى است كه مسكن و آرام بخش است و ترشترين ميوه‌ها مخصوصا ليمو از اين جهت مؤثر و مفيد است.
پياز بواسطهء فسفرى كه دارد انجام كار فكرى را آسان مىسازد، به همين جهت مصرف آن به متفكرين و كسانى كه كارهاى فكرى دارند توصيه شده است. در مورد ضعف و فرسودگى جسمى و عصبى، پياز داراى عمل نيرو بخش تقريبا فورى و آنى است و هضم مواد نشاسته اى را مخصوصا آسان ساخته و شخص را حاضر براى خواب مىكند.
اشخاصى كه دچار بىخوابى هستند اگر شبها با غذاى خود پياز بخورند حالشان بهتر شده و خواب زودتر به سراغ آنها خواهد آمد.
مصرف ترب سياه در شام براى رفع بىخوابى توصيه شده است.
دم كرده خرفه به مقدار بيست و پنج گرم در يك ليتر آب براى رفع بىخوابى بسيار مفيد است.
مصرف سيب زمينى ترشى به پيران براى اينكه خوابشان زياد توصيه شده است.
خيار خواب آورد. جوشانده برگ و گل سيب زمينى به مقدار سى گرم در يك ليتر آب، نوشابه اى
بوجود مى آورد كه خواب آور است.
دم كرده شكوفه به را كه تازه يا خشك شده باشد به مقدار سى گرم در يك ليتر آب، با عرق بهار نارنج مخلوط كنيد و بياشاميد تا به خواب عميق و راحتى فرو برويد.
اشخاصى كه بعد از غذاى شب نارنگى مى خورند، خواب آنها عميق مىشود، زيرا نارنگى داراى مقدار زيادى بروم است و بروم تسكين دهنده سيستم عصبى است.
اگر شيره تخم كدو را بگيريد و در شير يا آب بپزيد براى رفع بىخوابى مفيد است.
كسانى كه از بىخوابى رنج مىبرند بايد موسير را در سوپ خود داخل كنند و موقع شام بخورند تا اثر معجزه آساى آن را در فراهم آمدن خوابى راحت و آرام به چشم خود ببينند.
بيماريهاى پوست پوست حد فاصل بدن با دنياى بيرون و محافظ بدن است. در ضمن به كارهاى داخلى بدن هم كمك زيادى مىكند، از جمله ويتامين " د " درست مىكند و هورمون جنسى " تستوسترون " را فعال مى سازد. به تنظيم فشار خون كمك مى نمايد و آب را درون بدن نگه ميدارد. شبكه اعصاب پيچيده پوست، درد، لمس، گرما و سرما را حس كرده، آنها را فورى به مغز منتقل مىكند. در مقابل باكتريها از بدن محافظت مىكند. پوست نصف كار كليه‌ها را انجام مىدهد و علاوه بر اين به ريه هم مدد مى رساند. با پاكيزه نگهداشتن پوست كمك بزرگى به انجام وظايف آن مى كنيم. همچنين از پوشيدن كفش و كلاه و لباس تنگ بايد خوددارى كنيم، زيرا البسه تنگ سبب مىشود جريان خون مختل گشته و فعاليتهاى پوست خنثى گردد. مهمترين خطرى كه پوست با آن رو به رو مى شود سرطان است. اين بيمارى اكثرا ناشى از تابش بيش از حد نور خورشيد روى پوست است. اجتناب از راه رفتن بيش از حد زير نور آفتاب يكى از بهترين طرق جلو گيرى از سرطان پوست است.
حتى در موقع استراحت در كنار در يا يا بازى در محيط باز بهتر است از كلاه لبه بلند استفاده شود. همچنين به جز در مورد پوستهاى خيلى چرب استحمام زياد در هواى زمستانى مضر است زيرا باعث خشك شدن پوست مى گردد.
بيماريهاى پوستى كود كان - بيماريهاى خارشدار پوستى كودكان را دچار بىخوابى مىكند. از دادن شيرينى و مواد قندى به مقدار زياد بايد خوددارى كرد
تا طفل مبتلا به بيماريهاى پوستى نگردد. همچنين بايد تن و رختخواب طفل را خيلى تميز نگاه داشت.
از جمله عواملى كه در پيدايش بيماريهاى پوستى دخالت دارد قنداق است.
بچه را حتى الامكان نبايد قنداق كرد زيرا قنداق نه تنها به جريان خون لطمه وارد ميآورد بلكه در اثر فشار زيادى كه بر تن كودك وارد مىشود، او را مريض مىكند.
گذشته از آن قنداق چيز كثيفى است زيرا، اگر بچه‌ها را در آغاز شب در قنداق تميزى به پيچيم امكان دارد در همان آغاز شب بچه قنداق خود را كثيف كند و تا صبح در كثافت خود بلولد. گذشته از اين، قنداق بهترين وسيله براى بروز خارش بر روى پوست لطيف بدن طفل است.
لباس بچه بايد ساده و گشاد و تميز باشد و دست و پاى بچه را نبايد پيچيد.
كك و مك كك و مك معمولا در قسمتهاى باز بدن است، بطورى كه روى دستها، سينه، گردن و صورت ديده مىشود.
كك و مك اثر اشعهء ماوراء بنفش آفتاب است و كسانى كه به آن مبتلا هستند در تابستان زياد شده و در زمستان از بين مى رود. كسانى كه لباس نايلون يا پلاستيك پوشيده در آفتاب راه بروند به اين بيمارى دچار مى شوند. كك و مك بيمارى خاصى نيست و ضرر ندارند. معالجهء آن راه نرفتن در آفتاب است و نيز مىتوان آن را با دستورات زير بر طرف ساخت:
پوست صورت را پاك نمائيد و بعد آن را با ورقه‌هاى نازك گوجه فرنگى مستور ساخته يك ساعت بگذاريد بماند. چنانچه اين دستور را چند دفعه عمل كنيد و از آفتاب فرار نمائيد درمان خواهيد شد. با تمشك نيز مى توان لكه‌هاى كك و مك را پاك كرد. دستور اين عمل اين است كه صورت را خوب بشوئيد و يا پوست را پاك كنيد، بعد آب تمشك را كه تازه با فشار گرفته‌ايد به صورت بماليد و پس از يك ساعت آن را بشوئيد. ليمو ترش نيز براى كك و مك مفيد است.
شستشوى صورت با آب ليموى تازه كه خودتان گرفته باشيد در كم رنگ كردن كك و مك خوبى دارد.
اگر زرده تخم مرغ را با روغن زيتون روزى سه بار به صورت بماليد، كك و مك بهبود مىيابد.
ماليدن پوست پرتقال يا نارنگى يا نارنج، يا آب ماست به پوست، در بر طرف كردن كك و مك مؤثر است.
ماليدن گل زرد چوبه، كك و مك را بر طرف مىكند و لكه‌هاى پوستى را از بين مىبرد.
ضماد ترب با عسل جهت از بين بردن آثار كبودى زير چشم و آثار ضربه و جاى زخم و كك و مك سودمند است.
ماليدن ميوه ى موز مخلوط با مغز تخم خربزه جهت كك و مك و نيكويى رنگ چهره مفيد است.
ماليدن خولنجان با روغن زيتون كك و مك را از بين مىبرد.
اسفناج رنگ چهره را باز مىكند. براى معالجه كك و مك، اسفناج را در روغن زيتون بريزيد و بعد روى صورت بياندازيد.
ريشهء سوسن را اگر بجوشانيد و با آب آن صورت بشوييد كك و مكهاى صورت را پاك مى سازد.
رشگك رشگك يكنوع از امراض زير جلدى است كه در بچه‌ها ظهور نموده و خارش زياد دارد و گاهى در اثر خارش زياد زخم مىشود و دانه‌هاى آن به قدرى ريز است كه به چشم ديده نمىشود.
طرز معالجه آن بسيار آسان است، مخصوصا هنگامى كه بر روى گونه‌ها و صورت و (لپ)، رشگك مىزند، مقدارى نيل را كه در رنگرزى به كار مىرود در آب جوش حل نموده كاملا مانند دوغ به هم بزنيد تا بر روى آب شدهء نيل كف ايجاد شود و آن كفها را با دم قاشق بر بدن طفل كه مبتلا شده بماليد تا 7 روز اين عمل را روزى 7 مرتبه تكرار كنيد طفل راحت خواهد شد.
جوشهاى مختلف جوشهاى غرور جوانى جوشهاى معروف به غرور جوانى كه غالبا پس از بلوغ ظاهر مىشود و اگر نكات بهداشتى رعايت نشود مدتها در صورت مىماند، در اثر ناپاكى خون بروز مىكند.
علت ناپاكى خون هم، خوردن شيرينى و نان قندى و مواد شكرى و نشاسته‌اى به مقدار زياد است. براى رفع اين جوشها علاوه بر رعايت نكات بهداشتى در هنگام شستشوى صورت بايد از خوردن مواد قندى حتى الامكان پرهيز كرد و در فاصله هر وعده غدا، بايد به مقدار كافى ميوه و آب خورد و صبحها بايد به اندازه كافى به ورزش ملايم پرداخت. از رعايت نكات بهداشتى در موقع شستن صورت اينستكه بايد صورت را پس از شستشو در برابر بخار گرفت و حوله گرمى كه قبلا در آب گرم آميخته با اسيد بوريك (اسيد بوريك به مقدار سه قاشق آش خورى در دو ليتر آب باشد) فرو برده و سپس حوله را چلانده آن را به صورت ماليد تا به اين ترتيب جوشها تركيده و باكتريهاى آن كشته شود.
بانوانى كه در اثر استعمال كرمهاى مختلف، صورت آنها پر از جوش غرور مىشود بهترين درمان آنها ضماد رازيانه است، زيرا به علت داشتن هورمون زنانه غدهء تعريق صورت را تقويت مى نمايد و در نتيجه عرق كرده و مقدار زيادى چربى خارج گرديده و پوست آنها نيز ترش شده و بيمارى معالجه مى گردد.
اشخاصى كه مبتلا به جوش صورت و اگزما هستند اگر هر روز مقدار كمى
شلغم خام را بخورند احتياج بدن آنها به گوگرد كه در اين سبزى هست بر طرف خواهد شد و در نتيجه جوش آنها خوب خواهد شد ولى بايد شلغم خام را با دقت و احتياط بجوند تا معدهء آنها ناراحت و خسته نشود.
براى معالجهء آكنه (جوشهاى سياهى كه بر روى پوست پيدا مىشود) بايد يك گوجه فرنگى را بد و نصف بريده و آهسته و آرام روى آن بماليد و فرداى آن روز همين كار را با ترشك كوبيده بكنيد و با آب سرد صورت را بشوئيد.
شيره اى را كه از تره فرنگى خارج مىشود با شير يا آب زرد پنير مخلوط كرده و به شكل محلول براى بر افروختگى صورت و جوشهاى آن به كار مىبرند.
مبتلايان به جوش غرور بايد همه روزه كمى عسل به صورت خود بمالند و آن قدر با دست مالش دهند تا از بين برود و بدون شستن آثار آن ديده نشود. اگر چند روز مرتبا اين كار را ادامه دهند، جوش از بين رفته و آثار آن نيز محو مى گردد.
سى تا شصت گرم ريشهء شنگ را در يك ليتر آب، مدت نيم ساعت بجوشانيد و صبح ناشتا بين غذاهاى اصلى بخوريد، مصرف اين جوشانده براى اشخاصى كه مبتلا به امراض جلدى شده اند توصيه شده است.
آبى كه براى پختن خود شنگ به كار مىرود نيز داراى همان خواص است و در مورد معالجه و درمان اين بيماريها مصرف مى گردد. جوشاندهء شنگ بعنوان محلول براى معالجهء كچلى و خراش و جوشهاى ريزى كه در پوست پيدا مىشود مفيد است.
كسانى كه دچار جوشهاى چركى و يا دمل در بدن خود مى شوند با آب ليمو مىتوانند به خوبى آن را معالجه كنند. كسانى كه مبتلا به اين گونه بيماريها هستند بايد هر روز صد و هشتاد گرم آب ليمو را به تنهائى و يا با آب پياز و سير يا هويج و يا شلغم خام مصرف كنند.
شربت آب ليمو با عسل جوشهاى قرمز روى پرست و حتى خالهاى ريز كوچك را از بين مىبرد.
هيچ چيز بهتر از ليمو براى جوشهاى ريز پوست، مؤثر و مفيد نيست.
براى جوشهاى قرمزى كه در پوست پيدا مىشود بايد شير خام را كه قطعات گرد خيار را در آن خيسانده باشند مصرف نمايند و براى اينكه سوراخهاى درشت و باز صورت بسته شود بايد باندازهء مساوى تخم خيار، كدو و خربزه را جدا جدا در آسياب خورد كرده و بعد يك قاشق سوپخورى از هر كدام از اين گردها را در سرشير تازه و يا شير حل كرده و هر سه را با يكديگر مخلوط نموده و نيم ساعت با آن به صورت ماسك گذاشت و بعد از نيم ساعت صورت را با گلاب ملول شست.
براى رفع جوشهاى قرمزى كه روى پوست صورت و بدن ظاهر مىشود بايد پياز را كه سركه ريز ريز شده است به آن ماليد.
براى رفع جوشهاى ريز و قرمز روى پوست بايد صبح و شب با محلول آب جعفرى يا دمكردهء آن صورت و يا قسمتى از بدن را كه جوشهاى ريز و قرمز دارد، شستشو داد.
بيست گرم بنفشه فرنگى را كه خشك شده باشد و محتوى گل و برگ و ساقه باشد در ليتر آب سرد بريزيد و دو ساعت آن را خيس كنيد. بعد ظرف محتوى آن را روى آتش ملايمى بگذاريد تا چند دقيقه بجوشد و بعد، از روى آتش برداريد و بگذاريد مدتى بماند تا دم بكشد. سپس آن را صاف كنيد و در هر روز سه يا چهار فنجان از آن بنوشيد. اگر چند هفته به نوشيدن آن ادامه دهيد خواهيد ديد كه جوشهاى بدريخت صورت شما به كلى از بين رفته و چهره شما رنگ و پوست تازه اى پيدا كرده است.
جوشهاى صورت بچه‌ها: در صورت بعضى از بچه‌هاى شير خوار، جوشهايى پيدا مىشود كه رفته رفته تبديل به زخم شده و آنها را ناراحت مىكند. براى درمان آن بايد چهار تا پنج گرم بنفشه فرنگى را كه خشك شده، در دويست و پنجاه گرم آب جوش، يك شب بخيسانيد و صبح فرداى آن شب محتوى آب را روى آتش بگذاريد تا به جوش آيد و يك يا دو دقيقه بجوشد. بعد آن را صاف كرده و با يك چهارم ليتر شير مخلوط كرده و شيرين كنيد و ناشتا به بچه‌هاى شير خوار بدهيد.
مخلوط شير و جوشانده بنفشه فرنگى، جوشهاى صورت بچه‌هاى شير خوار را معالجه مىكند.
خالهاى روى پوست را اگر چند بار در روز با سير بماليد بر طرف مىشود ولى اين كار البته از پيدايش خال در بدن جلو گيرى نمىكند و براى چاره جويى بايد خون را تصفيه كرد.
جوشانده شصت گرم كاهو در يك ليتر آب به صورت محلول براى رفع جوش صورت مصرف مىگردد و صورت را با آن مىشويند.
خوردن پرتقال از تاولهائى كه در پوست بدن پيدا مىشود جلو گيرى مىكند.
در مورد بچه‌هايى كه دچار زرد زخم و يا جوش صورت شده اند توصيه مىشود آب هويج خام را كه مخلوط با شير شده است با كمى نمك به آنها بدهيم.
همينطور هويج را بايد رنده كرد و در گاز (پارچهء تميز) پيچيد و روى قسمتهاى بدن مريض گذاشت به اين صورت دلمه‌هاى زخم زياد نمىماند و مى افتد.
اين ضماد را براى آبسهء پستان، سودا و انواع دمل و كورك مىتوان به كار برد و نتيجه گرفت برگهاى تازهء هويج يا شيرهء آن را هم در مورد ضماد به كار مىبرند.
تمشك براى رفع ناراحتى بواسطه جوشهاى پوستى بسيار مفيد است.
بوى پا عده‌اى براى اينكه پايشان بو ندهد زياد آن را با آب و صابون مى شويند و هرچه زيادتر مىشويند نتيجهء معكوس مى گيرند.
براى رفع بوى پا بهترين وسيله ايجاد ترشى است و اين كار را مىتوان با دستورات زير عملى كرد:
پس از استحمام و شستشو مقدار زيادى بدون جوراب راه برويد تا پاى شما عرق كند و عرق آن خشك شود.
براى ترش كردن پا مىتوانيد از ترشيها استفاده نماييد و بهترين دستور اين است كه يك گرم جوهر ليمو را در صد گرم آب حل نماييد و پاى خود را با آن شسته و بگذاريد اين آب در آنجا خشك گردد.
اگر براى خشك كردن پا پودر استعمال مى نماييد سعى كنيد كه آن پودر ترش باشد ولى بدانيد كه اينها هىچكدام ترشى طبيعى شوند. پس بهتر است كارى كنيد كه زياد عرق نماييد و براى اين كار بهترين دستور، خوردن غذاهاى معرق است كه مهمترين آنها خربزه، انيسون، خبازى، پرسياوشان، جوزهندى، دار چنين، زنجبيل و گل گاو زبان است.
دم كردهء گل گاو زبان با ليموى عمانى را مىتوان صبح به جاى چاى خورد.
و نيز زنجبيل، دار چين و جوزهندى جزو ادويه‌اى هستند كه معمولا به غذا مى زنند.
با خبازى و پرسياوشان نيز مىتوان شربتهاى خوشگوارى در ست كرد. اثر اين مواد به علت هورمونهاى نباتى است كه در آنها بوده و غدد عرق از آنها استفاده مى نمايند.
دم كردهء دار چين به جاى چاى سابق معمول بوده و بسيار نافع است.
چاك گوشهء لب در اثر حرارت جگر و كليه، در گوشهء لب چاكى ايجاد مىشود و هر چند روغن
و پمادهاى مختلف بمالند بهبودى نخواهد بخشيد مگر آنكه جگر را خنك نموده و حرارت مزاج را كم نمود.
علاج آن خوردن زرشگ، آب انار آبغوره، آب عناب كاهو، برگ چغندر، آش جو، آش عدس و آش گشنيز و چغندر و از اين قبيل غذاهاست.
يك نوع درمان - چفت در اطاق يا دستگيرهء در را كه آهنى باشد يا هر نوع آهن را كه هواى صاف و لطيف شب بر آن گذر نموده باشد، صبح قبل از خوردن هر چيز به گوشه لب بكشند و در حدود 5 دقيقه آن چفت يا آهن را در روى چاك گوشه لب بگذاريد كه بچسبد بهبود حاصل خواهد شد. البته اين عمل بايد چندين روز ادامه داشته باشد.
ورم و گوشه كردن انگشت جوشاندهء برگهاى باقلا براى رفع ورم سر انگشتهاى دست كه باصطلاح مىگويند " گوشه كرده است " بسيار مفيد است و در اين مورد بايد يك مشت گل باقلا را در يك ليتر آب به مدت نيم ساعت جوشانيد و انگشت مريض را در آب جوشيدهء آن كه گرم است فرو برده و مدتى نگه داشت.
انگشت را با پوسته نازك پياز ببنديد تا ورم آن سريعا بهبود يابد.
ضماد شلغم براى معالجه گوشه انگشت مصرف مىشود و ورم آن را از بين مى برد. براى تهيه اين ضماد، يك شلغم را بپزيد و آن را ريز ريز كنيد و به شكل فرنى در آوريد.
گند تاول گند تاول دانه‌هايى است كه در بدن پيدا مىشود و بسيار خارش دارد و بعد از خارش زياد دانه تركيده و آب از آن خارج مىگردد و اگر از آن آب به هر كجا بريزد فورى از دانه‌ها شروع به رشد نموده زير پوست بدن بالا مىآيد.
طرز معالجه - مقدار كمى پنبه به نوك چوب كبريت ببنديد و داخل محلول
آب اكسيژنه فرو بريد و آن پنبهء آغشته را بر روى دانه‌ها بزنيد بسيار نافع است.
اين عمل چند روز و روزى چند بار بايد تكرار شود.
سالك جوشانده برگ ازگيل كه نيمه گرم يا خنك باشد به صورت حمام و يا محلول ماليدنى روى پوست، باعث درمان سريع سالك مىشود. اين جوشانده علاوه بر معالجهء سالك، براى پوستهاى عليل و ظريف مقوى است.
براى تهيه جوشانده برگ ازگيل بايد پنجاه گرم ازگيل تازه يا خشك را در يك ليتر آب، پانزده دقيقه بجوشانيد و ده دقيقه دم كنيد و بعد صاف كرده به مصرف برسانيد.
كفگيرك براى جلو گيرى از كفگيرك مى توان به حجامت متوسل شد. اما براى معالجه در مرحله اول بايد يا آبدوغ گل سرخ و يا آش آبغوره خورده شود كه داخل معده دباغى و شستشو شود. سپس بايد به مبردات افزود. آب، لعاب اسفرزه، قدومه، خاكشير، كاهو، گشنيز، خيار، هندوانه، ازگيل، كاسنى، آلبالو، گيلاس، عناب، زرشك و مخصوصا آب عناب و آب زرشگ بسيار مفيد است.
زرشگ سياه و زرشگ پلوئى را بجوشانيد و آب آن را ميل نمائيد. تمر هندى را در آش مخلوط نموده به صورت غذا ميل نمائيد. آش آبغوره بسيار نافع است.
تمر گجرات را بجوشانيد و صاف نمائيد، هم وزن آن آب گشنيز تازه مخلوط نموده با 40 گرم شكر سرخ مخلوط نموده ميل نمائيد.
تخم كاهو، تخم كاسنى، تخم خرفه، تخم خيار، تخم گشنيز از هر كدام به مقدار مساوى نرم بسائيد و با آب خرفه و آب گشنيز تازه خمير نموده بر روى كفگيرك بياندازيد مفيد است و سوزش و حركت آن را ساكت مىنمايد.
برگ هلو و برگ عناب و برگ كاسنى و خرفه و گشنيز خشك را نرم بسائيد با شير گاو خمير نموده بر روى زخم كفگيرك بيندازيد.
خارش و سرخى بعضى اوقات در دست و صورت و قسمتهاى ديگر بدن سرخيهايى توأم با خارش ديده مىشود. اين عارضه با استفاده از كوبيدهء نعنا بر طرف مىشود.
جوشانده ء برگ گردو، به مقدار پنجاه گرم برگ در يك ليتر آب براى رفع ورم سرمازدگى و قرمزى پوست مصرف مىشود و به شكل كمپرس براى معالجهء ورم پلك، جوش چشم و تاول استعمال مىگردد.
سرخى صورت را مىتوان با كاهو بر طرف كرد. براى اين كار برگهاى سبز كاهو را بكوبيد و آن را روى قسمتهاى سرخ صورت بگذاريد و پس از نيم ساعت آن را برداشته صورت را بشوييد، سرخى بر طرف خواهد شد.
مصرف لوبيا در معالجه خارش پوست توصيه شده است.
اگر لوبياى خشك را بعد از پختن نرم كنيد ضماد خوبى براى سوختگيها و خراشهاى روى پوست، سودا و با سرخ مىباشد.
ماليدن تاجريزى براى ضد خارش مفيد است.
اگزما هيچ چيز مثل آب ليمو معالج جرب و انواع اگزما نيست مشروط بر اينكه مقدارى آب ليمو بخورند و آب ليمو به محل زخم بمالند.
براى معالجهء اگزماهائى كه آب ميدهند بايد مخلوطى از برگ درخت گردو را با پوست درخت بلوط در آب جوشانيد و قسمتى از بدن را كه مبتلا به اگزما شده است در جلوى بخار آن نگه داشت.
در اوايل بروز اگزما كه كاملا پخش نشده، بايد محل آن را با ماست و سدر روزى سه مرتبه شستشو داد.
برگ عناب، برگ كاسنى، برگ بيد، برگ يا گل تمر و گل ختمى را از هر كدام به مقدار مساوى، مخلوط نموده با ماست گاو خمير كنيد و روزى چهار مرتبه روى اگزما بماليد.
مغز فلوس، خاكشير تلج، خار خاسك، سدر، جوش، گل ختمى را از هر كدام به مقدار مساوى نرم بسائيد و با ماست مخلوط نموده در هر روز از 3 تا 5 مرتبه به محل اگزما بماليد.
پوست هندوانه خشك را با عناب و تخم كاسنى و تخم خرفه به مقدار مساوى نرم بساييد و با ماست مخلوط نموده روى اگزما بماليد.
مبتلايان به اگزما و جرب، از لباسهاى پشمى و نايلون خوددارى نمايند. لباس آنها بايد از كتان و پنبه باشد. از نوشيدن نوشابه‌هاى گاز دار و خوردن آجيل و غذاهاى حاد و سبزيجات آهن دار مخصوصا اسفناج و از غذاهاى بودار و سرخ شده و خوردن نمك، سركه، پياز، تره بايد اجتناب ورزند.
يك دنبلان تازه را كوبيده و آن را روى زخم بگذاريد و پس از يك ساعت برداريد و اين عمل را روزى يك بار تكرار كنيد پس از چند روز بر طرف مىشود.
ممكن است دنبلان را پوست كنده، ورقه‌هاى نازك كرده و در روى زخم بگذاريد.
اگزماى پشت گردن نيز با اين دستور معالجه مىشود، مشروط بر اينكه ورزش گردن را نيز بر آن اضافه كنيد و سر را به شدت به راست و چپ بگردانيد تا با اين اعمال ورزشى، چربى پشت گردن از بين برود.
كلم بواسطه گو گردى كه دارد بر ضد ترشحات چربى زياد پوست، كه مىتواند سبب اگزما شود مؤثر است.
جوشانده غليظ زغال اخته فرنگى تازه يا خشك، به مقدار يك مشت در نيم ليتر
آب، به صورت كمپرس براى معالجه اگزما توصيه مىشود.
اثر شاهى در كسانى كه دچار اگزما و ساير ناراحتيهاى جلدى شده اند قابل توجه است.
برص برص تخته‌هاى سفيدى است كه بر روى پوست صورت و گردن و گاهى دستها ظاهر مىشود. در ابتداء خالهاى سفيدى بر روى پوست صورت پيدا مىشود كه كم كم اگر جلو گيرى نشود به هم مىپيوندند و تخته‌هاى بزرگ سفيد را تشكيل ميدهند كه ممكن است صورت و گردن را فرا گيرد.
علاج آن روزى دو مرتبه در آب سرد فرورفتن يا دوش سرد را بر روى آن باز نمودن است. اگر زمستان بود در حمام دوش را گرم و سرد نموده كه آب ميل به گرمى نداشته باشد و دوش بگيرند و بدن را با صابون سوبلمه و آب سرد بشويند بسيار نافع است.
گل ختمى سفيد را در آب بخيسانند و با جوش شيرين خمير نموده به موضع سفيدى بمالند.
تنتور يد را به مواضع سفيدى بماليد بعد در آب سرد شستشو دهيد. اين عمل بايد آن قدر تكرار شود تا برص به كلى مرتفع گردد.
سودا - جرب ضمادهايى كه با برگهاى تازه يا گوشت كدو درست مىشود سوداهاى متورم و خراشهاى جزئى روى پوست را تسكين مىدهيد.
روغنى را كه از هستهء هلو استخراج مىشود به شكل محلول روى ورم سودا مىمالند نافع است.
آب گردوى تازه را بگيريد و آن را بر روى جاهائى كه مبتلا به سودا شده است بماليد، بيمارى شما را معالجه و درمان خواهد كرد.
اگر برگهاى اسفناج را در روغن زيتون بپزيد ضماد خوبى راى معالجهء سودا و زخمهاى شديد و سخت مىباشد.
اسفناج پخته اگر مدتى بماند تخمير مىشود، به همين جهت است كه بايد به مقدارى كه لازم و مورد احتياج است از آن تهيه نمود، و براى غذاى بعدى هم آن را نگه نداشت.
براى معالجهء سودا، يك هفته صد گرم برگ تازة ء تاج ريزى سياه را در دويست گرم روغن زيتون بخيسانيد و اين روغن را مثل كمپرس به روى پوست بماليد.
10 گرم جوهر ليمو را در آب جوش حل نموده روزى سه بار بر روى زخم سودا بماليد نافع است.
برگها و ساقه‌هاى خرفه براى رفع سودا مؤثر است.
شيره سفيد تازه ماميران براى سودا مفيد است.
جرب عوارض جرب سوزش و خارش پوست بدن و دانه‌هاى بسيار ريزى است كه روى
پوست پيدا مىشود.
اگر تخم ريواس را با روغن كنجد مخلوط نمائيد جرب و خارش را دور مىكند.
براى معالجه جرب، برگ درخت گردو را با پوست درخت بلوط بجوشانيد و از بخور آن روى محل زخم استفاده كنيد.
دمكرده چوبك بعنوان محلول شستشو، نيمگرم يا سرد، زخم جرب را معالجه كرده و خيلى زود آن را خشك مىكند.
جوشانده گزنه را با پنبه روى زخم جرب بماليد زخم را معالجه خواهد كرد. براى تهيه جوشانده گزنه بعنوان محلول شستشو، بايد سى گرم برگ و ساقه گزنه را در نيم ليتر آب سرد بريزيد و ظرف محتوى آن را روى زمين بگذاريد تا ده دقيقه به حال خودش بماند و دم بكشد بعد آن را صاف كنيد و با پنبه روى زخم بماليد.
چون جرب مسرى است شخص بايد مراقبت كامل به عمل آورد تا ديگران را مبتلا نسازد و لباسهاى خود را ضد عفونى سازد.
براى درمان جرب، يك نخود كات كبود و يك مثقال مركوروژ را با شير گاو به قدر كافى كه خمير شود مخلوط كرده روزى 3 بار بر روى جرب بمالند.
زاج سفيد دو مثقال، خاكشير تلخ يك مثقال، مركوروژ شش نخود (نصف نيم مثقال) نرم بسايند و با شير گاو مخلوط نموده از سه تا پنج مرتبه در روز، بر روى جرب بمالند.
گل ريواس، شاه تره، جوش شيرين، گل خطمى را نرم بسايند و با ماست گاو مخلوط نموده بر روى جرب بمالند.
با محلول اسيد بوريك همه روزه شست و شو بنمايند و قدرى آب ليمو بر روى
آن بمالند.
جوشاندهء آويشن به مقدار 20 گرم براى يك ليتر آب بعنوان محلول عليه كچلى، رشك و شپش سر، استعمال مى گردد.
مرهم سير كه از سير رنده شده و يا روغن كامفره بدست مىآيد در مورد بيمارى كچلى مصرف مىشود.
آب خيار را بعنوان محلول شستشو بر ضد كچلى به كار مىبرند.
جوشاندهء شنگ بعنوان محلول براى معالجه كچلى و جوشهاى ريزى كه در پوست پيدا مىشود مفيد است.
برگهاى كرفس را اگر له كنند و با نمك و سركه مخلوط نمايند براى كچلى مفيد و استعمال آن توصيه شده است. براى معالجهء بيمارى كچلى، سيبى را به دو قسمت بكنيد و هسته و پليشه آن را در آوريد، در وسط آن كه گود شده كمى گل گو گرد بگذاريد، بعد اين قسمت سيب را روى هم بگذاريد و با نخى محكم ببنديد و سپس آن را در كوره قرار دهيد تا بپزد.
وقتى اين سيب خوب پخته شد آن را له كنيد و به شكل فرنى در آوريد و به سر مريض بماليد.
اگر برگهاى درست گردو را در مقدار كمى آب بپزند و آن را مثل ضماد روى امراض جلدى ميكروبى مثل كچلى بگذارند آن را معالجه و درمان خواهد كرد.
كهير كهير دانه‌هاى درشتى است كه در تمام بدن بيرون مى ريزد. ابتدا يك قسمت از بدن به خارش مى افتد، پس از زياد خاراندن، قرمز مىشود و بعد در همان ناحيه دانه‌هاى زيادى بيرون مى ريزد كه بر خلاف دانه‌هاى گند تاول آبدار نيست.
عضو كهير زده را اگر در آب سرد فرو ببرند در تسكين التهاب آن بسيار مؤثر است.
آب نارنج و آب ليمو و آب غوره از هر كدام 100 گرم مخلوط كرده ميل كنيد، ابتدا كهير زياد شده هرچه بتواند بيرون مى ريزد، بعد به مرور فروكش مىكند و بهبود حاصل مىشود.
از خوردن گوشت، تخم مرغ، نمك، خرما و چربيها بايد خوددارى نمود.
خوردن كاهو، گشنيز، چغندر، برگ چغندر ماست، آب ليمو، شاه تره، خرفه، خيار، هندوانه، لعاب اسفرزه، و خاكشير بسيار مفيد است.
مصرف توت فرنگى در امراض جلدى منع شده است. كسانى كه مبتلا به كهير شده اند اگر توت فرنگى را له كنند و در آب بريزند و يك ربع ساعت قبل از مصرف، شكر در آن ريخته و مصرف نمايند به زودى عوارض كهير رفع خواهد شد.
آب انگور در معالجه كهير اثر قطعى دارد.
مصرف ترب قرمز، صبح ناشتا براى افراد مبتلا به كهير تجويز شده است.
ماهيهايى كه فلس ندارند چون از ماهيها و كرمها تغذيه مى كنند خوردن آنها خون را مسموم و ايجاد كهير و خارشهاى جلدى مىكند، از اين جهت و به اضافه بعضى جهات ديگر در شريعت اسلام ممنوع است - ميخچه و زگيل براى رفع ميخچه و زگيل بايد مدت بيست و چهار ساعت يك برگ تره فرنگى را در سركهء قوى بخيسانيد و بعد از اينكه جاى ميخچه و زگيل را كاملا شسته و پاك كرديد يك قطعه از برگ تره فرنگى را از سركه كه در آوريد و روى زگيل و يا ميخچهء پا بگذاريد و روى آن را با نوارى محكم ببنديد و بگذاريد تا صبح فرداى آن روز بماند.
بعد نوار و برگ تره را از روى زگيل برداريد و با ناخن آن را
بكنيد، بعد انگشت خود را روى آن بگذاريد، اگر احساس درد نمىشود ميخچه يا زگيل به كلى خارج شده است، ولى اگر بر عكس احساس درد كرديد علامت اين است كه ريشه‌هاى آن هنوز باقى است و بايد يك قطعه پياز يا برگهاى عشقه (پيچك) را محكم به آن بماليد.
براى رفع زگيل، وسط پياز بزرگى را گود كنيد و در داخل آن گودى، مقدارى نمك آشپزخانه بريزيد تا آنجا بماند و آب شود.
صبح و شب زگيل را با مايعى كه در گودى پياز پيدا شده است بماليد و پوسته‌هاى خشك گوشت زگيل را ببريد تا به كلى رفع گردد.
براى رفع ميخچه و زگيل بايد يك حبه سير پخته و داغ را روى آن گذاشت و چندين دفعه در روز آن را عوض كرد.
ميخچه و زگيل پارا با شير انجير مىتوانيد معالجه كنيد و براى اين كار بايد شب و صبح، انجير نرسيده اى را بچينيد. وقتى از انتهاى آن شير سفيدى در آمد آن را به روى ميخچهء يا و زگيل بگذاريد به كلى رفع خواهد شد.
از انتهاى برگهاى انجير هم شير سفيدى خارج مىشود كه همين خاصيت را دارد.
دم برگهاى جوان درخت گردو را روى ميخچه و پينه و زگيل دست يا پا بماليد آنها را بر طرف خواهد كرد.
براى از بين بردن زگيل بايد پوست دو عدد ليموى تازه را هشت روز در سركهء قوى خيسانيد. بعد با محلول آن، هر روز دو بار روى زگيلها را دوغاب زد تا به كلى رفع شود.
آب شنگ خام، زگيل را از بين مىبرد.
براى ميخچه و زگيل، چهار يا پنج گل هميشه بهار را بچينيد و ريز ريز كنيد و در يك استكان سركه بريزيد و بيست و چهار ساعت بگذاريد بخيسد. بعد آن را صاف كنيد و مستقيما روى ميخچه يا زگيل بماليد. ضماد آن را هم به كمك كمپرس مىتوانيد روى ميخچه يا زگيل بگذاريد ولى بايد چهل و هشت ساعت متوالى روى زگيل و ميخچه بماند.
برگ گزنه جهت باز شدن دمل و قطع زگيل مخصوصا با عسل تجويز شده است.
جوشانده برگ و لفافه سبز ميوه گردو، يك داروى ضد عفونى كننده و درمان امراض جلدى از قبيل اگزما و زگيل است و پينه دست و پا را از بين مىبرد.
ادويه تند مانند زرنيخ و آهك كه با سركه خمير كرده باشند بر روى زگيل بگذاريد و آن را بسوزانيد.
خاكستر درخت بيد را اگر با سركه مدتى بر روى زگيل بگذارند خشك مىگردد.
شيرهء سفيد تازهء ماميران، ميخچه و زگيل را از بين مىبرد.
مراقبت از پوست به پوست بدن خود بايد توجه مخصوصى داشته باشيد و بعد از اينكه حمام رفتيد و يا دوش گرفتيد با حوله زبر و يا دستكش موئى مخصوص مالش، تمام اعضاء بدن خود را بماليد. به اين وسيله پوست مرده برداشته مىشود و جريان خون فعاليت تازه اى را آغاز مىكند.
براى رفع خستگى و در هم رفتگى صورت و بر طرف شدن چين و چروك آن بايد در آسياب كوچكى نيم قاشق سوپخورى تخم رازيانه را نرم كردن و آن را در لگن كوچكى بريزيد و روى آن آبجوش بريزيد و با حوله‌اى سر را روى آن بگيريد تا بخارى كه از آن برمىخيزد به صورت برسد.
برگهاى تازهء رازيانه ضمادهاى مفيدى براى رفع جمع شدن خون در زير پوست مىباشد.
اگر دو قاشق عسل صاف شده و يك قاشق روغن زيتون، 15 دقيقه بر صورت بماند، چون عسل ويتامن (پ - هاش) دارد صورت را جوان تر مىسازد.
اين كرم كه بايد آن را ماسك كرمى نام گذاشت جرم و كثافت روى صورت را پاك مىكند و شفافيت زيادى به پوست مىدهد.
براى اينكه خوراكيها در بدن ما بهتر تأثير نمايند بايد قسمتى از آنها مخصوصا ويتامينها و هورمونهاى آنها جذب شوند و اين كار تا صورت پاك نشود و چربى آن گرفته نشود و سلولهاى مردهء آن بر طرف نشوند امكان ندارد. پس بهتر آن است كه هفته اى يك بار پوست خود را تميز و پاك نمائيد.
صورت را با كمك يك فرچهء صابون همانطور كه مردها قبل از تراشيدن صورت عمل مى كنند صابون بزنيد، اين عمل بايد خيلى شديد باشد و تمام قسمتهاى صورت را پر كف نماييد، حتى چشم را بسته و كف را به سختى به تمام صورت از
پيشانى گرفته تا زير گلو بماليد و بعد با آب نيم گرمى كه در آن پنج در صد براكس ريخته‌ايد بشوييد. با اين عمل چربى از بين مى رود و پوست قدرى نازك مىشود و چنانچه بلافاصله به صورت، آب ميوه بماليد فورا جذب شده اثر مىنمايد.
بنابر اين خوب است پس از شستشو مقدارى آب ميوه مخلوط با روغن بادام بماليد.
اگر شيرهء نارگيل داريد بهتر آن است كه اين عمل را با آن انجام دهيد.
خانمها هميشه اين عقيده را دارند كه شبها موقع پاك كردن آرايش صورت خود چون بايد صورت خود را با آب و صابون بشويند پوست آنها خراب خواهد شد.
اين خانمها براى پاك كردن آرايش خود هرچه استعمال كنند بايد گوشت ميوه‌هائى را چون توت فرهنگى، هلو، خربزه، پرتقال در كف دست گذاشته و به صورت بمالند تا شستشوى صورت خود را كامل سازند.
مخصوصا هنگام زمستان كه ميوه‌ها ديگر ناياب است پرتقال به حد وفور وجود دارد و خانمها مىتوانند براى لطافت و زيبايى پوست گردن و شانه‌هاى خويش از اين نوع معالجهء زيبائى استفاده نمايند.
ويتامين " آ " كه در هويج وجود دارد توليد و توسعهء سلولها را از ياد مىكند و براى پوست، سرچشمهء آب جوانى و تندرستى است.
آب هويج را اگر از خارج به پوست بمالند پوستهاى ظريف و حساس را محكم كرده و از چين خوردگى و افتادگى آن جلوگيرى مىكند و از اين جهت خانمها براى طراوت و جوانى پوست خود بايد از آب هويج استفاده كنند و آن را به پوست خود بمالند.
به همين منظور آب خيار، كاهو و گوجه فرنگى نيز براى شستن صورت و گردن تجويز مىشود.
با آب انگور، پمادى درست مى كنند كه براى نرم كردن پوست فوق العاده مفيد و مؤثر است و به نام موم روغن انگور معروف مىباشد.
براى تهيهء آن بايد پنجاه گرم آب انگور را با صد گرم روغن بادام شيرين و پنجاه گرم موم زرد خالص مخلوط و گرم كرده و هر وقت لازم شد از آن مصرف كرد.
براى اينكه دستهاى سفيد و نرمى داشته باشيد مقدارى پورهء سيب زمينى درست كنيد و كمى شير و چند قطره گلاب به آن اضافه كنيد و دستان خود را مثل اينكه در دستكش فرو مىبريد در آن فرو برده و مالش دهيد.
براى نرمى پوست صورت، شير و خيار را كه اينطور بدست مىآيد دستور ميدهند:
در هاون، پنجاه گرم بادام شيرين پوست كنده را له كرده و بكوبيد و كم كم يك ربع ليتر آب خيار جوشيده و خشك را در آن داخل كنيد و بعد آن را از يك پارچهء صافى خيلى نرم، رد كنيد و يك ربع ليتر الكل و يك گرم گلاب را به آن اضافه كنيد و آن را بعنوان محلول براى شستشوى صورت به كار بريد.
آب انگور به شكل محلول، پوست را روشن كرده و تقويت مىكند.
يك قطعه پنبه را در آب انگور بزنيد و آن را به پوست صورت خود بماليد و ده دقيقه صبر كنيد تا خشك سود سپس با آب نيمگرم كه قدرى گرد جوش شيرين در آن ريخته‌ايد صورتتان را بشوئيد.
آب پياز به شكل محلول، لكهاى صورت را بر طرف مىكند.
اگر با آن كمپرس كنند ورم سرمازدگى، ترك پوست و خشكى و خراش پوست را به خوبى معالجه مىكند.
اشخاصى كه پوستشان خشك است گر صورتشان را هر شب با مخلوطى باندازهء مساوى از آب مقطر، شير تازه و نجوشيده و آب خربزه بشويند به زودى
خشكى صورتشان رفع خواه شد.
اگر آب ليموى تازه را كمى نمك بزنند و آن را به شكل محلول روى صورت بمالند، لكه‌ها و جوشهاى قرمز و بد رنگ چهره را پاك مىكند.
اشخاصى كه پوست چرب دارند اگر محلول آب ليموى تازه را با قطعه‌اى پنبه به صورت و بدن خود بماليد خواهند ديد كه چربى پوست آنها كم شده و داراى پوست نرم و لطيفى گرديده اند.
در اين مورد وقتى آب ليمو را ماليدند بايد پوست خود را در مجاورت هوا بگذارند تا خشك شود و اگر پودر و يا كرم مىخواهند مصرف كنند بايد بيست دقيقه از وقتى كه آب ليمو را به پوست خود ماليده اند صبر كنند.
اگر پوست دست يا پاى شما ترك خورده است براى معالجه ء آن باندازهء مساوى گليسرين و روغن زيتون را مخلوط كرده و پوست خود را روغن مالى و چرب كنيد.
براى رفع ترك دست بايد با آتش ملايمى پانزده گرم روغن مايع بادام را با روغن كاكائو درهم كرده روى جاهائى كه ترك خورده است گذاشت.
در نيم گيلاس آب به، اگر دانه‌هاى به را كه كوبيده شده باشد اضافه كنند شيره اى بدست مىدهد كه براى رفع ورم سرمازدگى، سوختگى، ترك خوردگى پوست و همچنين بواسيرهاى متورم استعمال مىگردد.
در مورد ورم انگشتان، اگر با پوستهء نازك پياز ببندند شفاى سريعى نصيب مىكند.
توت فرنگى را اگر به صورت محلول براى شستن صورت مصرف كنيد چين و چروك پوست را صاف كرده و برق و جلاى خاصى به چهرهء شما مىبخشد.
طرز تهيه محلول توت فرنگى براى شستن صورت چنين است: پنج دانه توت فرنگى بزرگ كاملا رسيده را در صافى ريز و نازكى بريزيد و فشار دهيد و آب آن را بگيريد، بعد اين شيره توت فرنگى را به سفيده يك تخم مرغ كه كاملا زده‌ايد و به شكل برف در آمده است اضافه كنيد. وقتى سفيده تخم مرغ و شيرهء توت فرنگى كاملا باهم مخلوط شدند بيست قطره گلاب و ده قطره تنطور بنروان را در آن بچكانيد و آن را به هم برنيد. به كمك كمى پنبه و يا قلم مو اين محلول را روى صورت خود بماليد و يك ساعت صبر كنيد تا روى پوست صورت شما بماند و بعد از يك ساعت كه گذاشت صورت خودتان را با آب جوش شيرين، (پانزده گرم جوش شيرين براى يك ليتر آب) بشوئيد يك طريقه ديگر اينست كه شما موقعى كه مىخواهيد بخوابيد آب توت فرنگى را به صورت خود بماليد و صبح كه از خواب برخاستيد چهره خود را با آب جعفرى فرنگى بشوئيد.
پروستات پروستات غده اى است كه در محل دفع ادرار كه مجراى منى از آن عبور مىكند ظاهر مى گردد.
چند روز انجير را در آب خيس كرده هر صبح ناشتا آب انجير ميل كنيد تا بهبودى كامل حاصل شود.
براى درمان پروستات چون لازم است ادرار زياد شود پياز مصرف كنيد.
پياز ادرار آورى قوى است.
احتياط - مصرف مارچوبه در بيمارى پروستات به علت اين كه ايجاد نا راحتى مىكند ممنوع شده است.
تب تب علامتى است كه نشان مىدهد بافت، يا عضوى از اعضاء بدن، دچار صدمه شده و بدن با عكس العمل تورم و فعاليت به آن پاسخ مىدهد. مثلا در يك موضع عفونى، بدن سعى مىكند خود را از بافت آسيب ديده، دور سازد. گلبولهاى سفيد خون كه به منزله سرباز ان گارد بدن هستند، به بافت صدمه ديده روى آورده به ميكربها حمله مىكنند و آنها را به خارج مىرانند و با انجام اين اعمال در بدن توليد حرارت بيشترى مينمايند و تب انعكاس از اين فعاليت و مبين بىنظمى ارگان بدن به علت بيمارى عضوى يا بافتى از آن است. غير از عفونت، عوامل ديگر مثل بيماريها، زخم، سوختگى، موجب سرعت حركت خون و فعاليت گلبولها و ايجاد تب مىگردند.
بيشتر پزشگان براى پائين آوردن تب دستورات اساسى زير را توصيه مينمايند:
1 - تعادل آب را در بدن حفظ كنيد. در مقابل خروج عرق از مسامات بدن و بخار آب از مجراى هوا بايد مايعات بيشترى صرف كرد.
2 - براى تقويت نيروى دفاعى بدن خوردن و مصرف پروتئين خالص و ويتامينها ضرورى و لازم است.
3 از تخت خواب راحت و سبك بايد استفاده كرد. ملحفه تميز و لحاف نازك بايد تهيه كرد تا مريض بتواند به خوبى عرق كند و سمومات بدن خود را دفع نمايد و تعادل حرارت در بدن او بوجود آيد.
شربت تمشك مخلوط با آب، در مورد تب تجوبز شده است و كسانى كه مبتلا به تب شده اند اگر اين شربت را بخورند به زودى بهبودى محسوسى در خود مشاهده خواهند كرد.
طرز تهيهء شربت تمشك چنين است:
با آتش ملايمى هشتصد و هفتاد و و پنج گرم قند را در پانصد گرم تمشك آب كنيد و بعد آن را در صافى نرم و ريزى بريزيد و صاف كنيد.
براى تبهاى نوبه اى آب ليمو را با جوشاندهء برگهاى سه گانهء كلم، شلغم و كرفس مخلوط كرده بخوريد.
آب پرتقال، نارنگى تب را از بين مىبرد و يا خنثى مىكند و يا درجهء آن را پائين ميآورد.
اگر توت فرنگى را له كنند و در آب بريزند نوشابه اى را بوجود مى آورد كه در تبهايى كه با بيماريهاى التهابى همراه است بسيار مفيد واقع مىشود.
برگ درخت شاه توت به مقدار جهل تا هشتاد گرم آن با يك ليتر آب اگر دم شود براى تبهاى متناوب مفيد است و بايد اين دمكرده را به مقدار دو ليوان بزرگ در آغاز شروع غلبهء تب مصرف كرد.
جوشانده ريشه شيرين براى قطع تب، دواى مؤثر و ايده آلى است كسانى كه گريپ گرفته و تب كرده اند وقتى اين جوشانده را بنوشند علاوه بر اينكه تب آنها بطور طبيعى قطع خواهد شد مزاجا نيز تقويت خواهند شد.
شيرهء برگهاى كرفس در تبهاى متناوب مالاريائى تجويز شده است و بايد در هر روز سه بار و هر بار دويست گرم در فاصلهء قطع تب مصرف شود.
يك مشت پوست كوبيده بادام را اگر مدت نيم ساعت بجوشانند و كمى شكر و آب ليمو را به آن اضافه كنند چاى بهداشتى و معطرى را بوجود خواهد آورد كه برى درمان تب، سرفه و درد گلو مصرف آن تجويز شده است.
برگهاى درخت ياسمن، در معالجه تب معجزه آسا عمل مىكند. در مدت
كوتاهى عوارض بيمارى مالا ريا از بين مى برد.
طرز تهيه - براى بزرگسالان شانزده عدد و براى كودكان ده عدد برگ گل درخت ياسمن را در سه استكان آب بجوشانيد تا يك استكان بماند، آن را صاف كرده پس از آنكه سرد شد صبح ناشتا بنوشيد.
يك قاشق سوپخورى گل بابونه خشك را در صد گرم آبجوش، بريزيد و يك ساعت دم كنيد و بعد آن را در پارچه اى بريزيد و فشار دهيد و صاف كنيد و با عسل يا نبات شيرين كنيد. بعد هر دو ساعت به دو ساعت، يك سوم فنجان از آن را بنوشيد.
بهتر است كه صبح ناشتا تا سه فنجان از اين دم كرده را بنوشيد. دمكرده بابونه به ترتيب بالا براى قطع انواع تب و گريپ و مالاريا داروئى مفيد است.
پوست و برگ و گل بيد مشك، داراى خاصيت تب بر و آرام كننده مى باشد و به همين علت است كه در مورد معالجه تب به كار مىبرند.
وقتى حالت تب به شما دست داد، دمكرده پوست نارنج به شما كمك خواهد كرد تا تب شما قطع شود. براى تهيه دمكرده پوست نارنج. سى گرم پوست نارنج را كه خشك شده باشد تكه تكه كنيد و در يك ليتر آب جوش بريزيد تا پنج دقيقه بجوشد، بعد آن را از روى آتش بر داريد و بيست دقيقه بگذاريد، دم بكشد و صاف كنيد و با عسل يا شكر آن را شيرين كنيد و قبل از هر غذا يك فنجان از آن را بنوشيد.
براى دفع تب، بيست تا سى گرم پوست شاخه‌هاى جوان درخت گيلاس را كه خشك كرده‌ايد قطعه قطعه كنيد و در يك ليتر آب سرد بريز يد و ظرف محتوى آن را روى آتش بگذاريد تا به جوش آيد و پنج دقيقه بجوشد و بعد پانزده دقيقه آن را دم كنيد در صافى بريزيد و صاف كنيد و با عسل و يا شكر شيرين ساز يد و هر روز سه يا چهار بار و هر بار يك فنجان از آن را بنوشيد.
در انواع تب، دمكرده 10 گرم آويش در يك ليتر آب مفيد است.
مصرف شيره برگ جعفرى را به مقدار سه تا دويست گرم در تبهاى متناوب توصيه كرده اند.
جوشانده ريشه كاسنى وحشى به مقدار 20 تا 30 گرم در يك ليتر آب، در مورد تبهاى متناوب مصرف مىشود.
جوشانده گل گاو زبان در تبهاى مختلف و امراضى چون مخملك، سرخك، تب خال و كهير مصرف مىشود. در اين گونه موارد يك قاشق سوپخورى گل گاو زبان را در يك ليوان آبجوش به مدت ده دقيقه دم كرده روزى سه إلى چهار ليوان بنوشيد.
شير خشت براى رفع تبهاى عفونى مشكوك به كار مىرود، مقدار مصرف آن ده تا صد گرم در آب گرم و شير است.
جوشانده برگهاى اكاليپتوس به مقدار 20 گرم در يك ليتر آب براى رفع تب مفيد است.
علاج تب سه يك: تب سه يك، تبى است كه سه روز يك بار به سراغ شخص مى آيد و او را ناتوان و بىحس و رنجور مى سازد. براى دفع اين مرض، از فشرده كاسنى تازه تا پنج روز، روزى يك ليوان صبح ناشتا ميل كنيد.
نسخهء ديگر - پوست بيد، پوست گنه گنه و ريشه كاسنى را از هر كدام سه مثقال بجوشانيد و صاف كنيد و هر صبح ناشتا تا 21 روز ميل كنيد تا به كلى ميكروب تب سه يك از بين برود.
در ضمن، تا تب به كلى قطع نشده و اطمينان كامل حاصل نشده از خوردن ترشيجات به هر نوع و از هر قبيل حتى پرتقال ترش هم بايد اجتناب كرد.
غذاهاى ساده مثل برنج و آش و سوپ و شير و فرنى و آش اماج ميل كنيد.
علاج تب مزمن: تب مخفى و خفيفى است كه مدتها در بدن مانده و كهنه شده.
30 دانه عناب و 30 دانه سپستان را با چهار مثقال بهدانه در آب هندوانه بخيسانيد و بعد از 24 ساعت آن را صاف كنيد و مقدار ده مثقال شير خشت در آب صاف شده حل كنيد. نصف آن را صبح ناشتا و نصف ديگر را شب وقت خواب ميل نمائيد.
ريشه درخت عرعر را روزى سه مثقال تا 40 روز بجوشانيد و صاف كنيد و ميل نمائيد.
علاج تب عضوى: گاه در اثر شدت كار و زياد حرف زدن يا عصبانيت، يا كارهاى سنگين ممكن است عضوى از بدن تب كند. علاج آن استراحت و خواب و استحمام و كم حرفى و خوردن غذاهاى مقوى حاوى ويتامينهاى مختلف است.
براى تسكين و آرامش، يك مثقال اسطوخدوس و مرزنجوش را بجوشانيد و صاف كنيد و با نبات به قدر يك استكان صبح و به فاصله يك ساعت ديگر يك استكان ميل كنيد.
مقدارى گرد غوره را در آب خمير كنيد و به موضع تب دار ببند يد مفيد است.
استراحت در تبهاى عضوى از هر داروئى مؤثر تر است.
غذاهاى خود را بلغور و حبوبات و سبزيجات انتخاب كنيد.
تبخال در موقع بروز اين زخم، سعى كنيد آن را تميز نگاه بداريد و با فشار انگشت، آن را نتركانيد. بگذاريد تبخال خود به خود بتركد و پس از تركيدن به پوسته‌اى كه از خود بر جاى مىگذارد دست نزنيد، زيرا اگر اين پوسته كنده شود امكان دارد جاى تبخال باقى بماند.
اشخاصى كه تبخال دارند بايد از مصرف نمك پرهيز كنند. آب ليمو بجاى نمك طعام براى آنها تجويز مىگردد. ليمو براى معالجه تبخال مفيد است.
تبخال مثل بسيارى ديگر از بيماريهاى پوستى از قبيل: جوش صورت، خارشهاى سخت زرد زخم و اگزما، با آب انگور شفا مى يابد.
اگر آب انگور نرسيده (غوره) را به زخم بمالند و آن را حمام آفتاب دهند و دوش بگيرند در معالجهء امراض جلدى، بسيار مؤثر خواهد بود معالجهء انگور تأثير فراوانى در تصفيه خون دارد و با تصفيه خون پوست دوباره تجديد حيات مىكند.
تشنج مصرف دمكرده و تنطور و اسانس گشنيز براى تشنج و خستگى اعصاب مفيد و مؤثر است.
طريقهء مصرف دمكرده گشنيز اينست كه بايد يگ قاشق قهوه خورى از تخم گشنيز را در يك فنجان آب داغ ده دقيقه دم كنند و بعد از هر غذا آن را بنوشند.
تنطور گشنيز را داروخانه‌ها دارند كه ده تا بيست قطره از آن را در آب مىريزيد و مىخورند.
اسانس گشنيز را به مقدار يك تا سه قطره روى يك حبه قند ريخته و سه يا چهار بار در روز از صرف غذا مصرف مىكنند.
شبدر ضد تشنج است.
وقتى تشنجات عضلانى و يا عصبى در بدن ظاهر گرديد بايد از شبدر كمك گرفت.
جوشانده برگ و گل سيب زمينى به مقدار سى گرم در يك ليتر آب براى اشخاصى كه دچار تشنج و حمله عصبى شده اند مفيد است.
نعناع سبز در رفع دل بهم خوردگيهاى تشنجى و تشنجات عصبى مفيد است.
سوسنمبر ضد تشنج است. مقدار مصرف آن ده تا بيست و پنج گرم در يك ليتر آب جوش است.
شاه پسند طبى ضد تشنج است. دمكرده آن، سى تا چهل گرم در يك ليتر آب است كه بايد ده دقيقه جوشانده شود.
زيرفون ضد تشنج است. جوشانده‌اش به مقدار ده گرم در يك ليتر آب تهيه مىشود. دم كرده گل زيرفون به مقدار پانزده تا سى گرم در يك ليتر آب هم ضد تشنج اعصاب است.
همچنين دم كرده يا جوشانده اين گياهان براى رفع تشنج مصرف مىشود:
سنبل ختائى - سرخ وليك - زعفران - بابونه - آويشن - آويشن كوهى - انقوزه - انيسون - اسطوخدوس - مريم گلى - فرنجمشگ (براى تشنج معرق) - ميوه گلپز.
تصلب شرائين تصلب شرائين سخت شدن رگهاى جهنده و سرخ رگهاست يعنى رگهائى كه خون را از قلب به ساير قسمتهاى بدن مىرساند.
دو يا سه تكه تره فرنگى را حلقه حلقه ببريد و در ظرفى كه آب دارد بريزيد و روى آتش بگذاريد تا يك يا دو ساعت بجوشد و بپزد. بعد آن را صاف كنيد و در يك فنجان بريزيد و هر روز بين غذاها دو تا سه فنجان از آن را بنوشيد. بريده تره فرنگى براى درمان تصلب شرائين مفيد است. اگر مصرف آن را ادامه دهيد بهبودى محسوس در خود خواهيد ديد.
كرفس براى معالجه تصلب شرائين غذاى مفيدى است و بيماران مى توانند هم كرفس را در غذاى خود بريزيد و هم آب آن را گرفته روزى يك فنجان ميل كنند.
جوشانده شيرين برگ آرتيشو، به مقدار چهار برگ در يك ليتر آب كه به آهستگى جوشانده شود تا به هفتاد و پنج سانتى ليتر تقليل يابد، براى تمام عوارض تصلب شرائين تجويز شده است.
پياز، چون هم داراى سيليس و هم داراى آهك است براى اشخاصى كه مبتلا به تصلب شرائين شده اند فوق العاده مفيد مى باشد.
سير، ذراتى را كه به شكل ذره‌هاى ريز شيشه اى در شرائين جمع مىشود و توليد تصلب شرائين مىكند، حل مى نمايد. به همين جهت براى تنظيم جريان خون در شرائين و جلو گيرى از تصلب آن مفيد است.
آلو، ميوه اى مغذى است كه مصرف آن براى كسانى كه تصلب شرائين دارند تجويز مىشود.
اگر سيليس در بدن كم باشد، شخص مبتلا به تصلب شرائين مىشود. براى جلو گيرى از اين مرض بايد در فصل توت فرنگى، آن را به مقدار كافى خورد تا رفع كمبود اين ماده حياتى را در بدن بكند و شخص به اين مرض مبتلا نشود.
جوشانده ريشه و برگ خشك توت فرنگى به مقدار 30 گرم در يك ليتر آب در عوارض تصلب شرائين مفيد است.
گيلاس تصفيه كننده خون و ادرار آور است و براى اشخاصى كه مبتلا به تصلب شرائين شده اند تجويز مىشود.
بيمارى تصلب شرائين را با ليمو معالجه مى كنند. براى معالجه، بر حسب بنيه بيمار بايد در روز از 5 تا 7 ليمو را به مصرف رسانيد.
در هفته اول هر روز يك ليمو را آب گرفته، با كمى آب صبح ناشتا، ده دقيقه بعد از حمام صبح آن را بنوشيد.
هفته دوم آب دو ليمو را به همين ترتيب بنوشيد.
هفته سوم سه ليمو، و هفته چهارم، چهار ليمو مصرف كنيد. به هفته هفتم كه رسيديد هر روز آب هفت ليمو را بنوشيد و اگر امكان دارد تا ناهار چيزى نخوريد.
به اين كار چند هفته ادامه دهيد و در اين مدت آب پنج يا هفت عدد ليمو را هر روز بنوشيد.
بعد از آن، مقدار ليمو را تقليل دهيد تا اين كه هر روز به يك عدد ليمو بر سد.
در دوره اى كه اشخاص بيمار، رژيم ليمو گرفته اند بهتر است غذاى خود را از سبزى و ميوه ترتيب دهند و از مصرف گوشت و چربيها خوددارى كنند.
(عرق كردن) در زير پوست بدن غدد زيادى وجود دارند كه ترشح داخلى آنها هنوز كشف نشده ولى ترشح خارجى آنها همان عرق كردن است.
همانطور كه ادرار كردن براى انسان لازم است و چنانچه شخصى چند روز ادرار نكند مسموم شده و خواهد مرد، عرق كردن نيز براى انسان مفيد است، زيرا با عرق مقدار زيادى از سموم بدن دفع مىشود.
در عرق مقدارى چربى است كه پوست را نرم و هميشه جوان نگاه مى دارد.
همچنين مقدارى چربى است كه در نتيجهء تبخير عرق، بدن ما زير روپوشى از ترشى قرار مى گيرد و اين ترشى مانع نفوذ ميكربها در بدن مى گردد.
اگر هر روز صبح قبل از اينكه دوش بگيريم تن خود را با ليمو ماساژ دهيم مسامات بدن تجديد حيات كرده و عمل تعريق به آسانى صورت مىگيرد و در نتيجه سموم بسيارى از بدن ما خارج مىشود.
تمشك كار غده‌هاى مولد عرق را كه تعداد آن تا دو ميليون است و در تمام سطح پوست بدن ما پراكنده شده اند به فعاليت مى اندازد و ترشح عرق را زياد مىكند.
بنابراين براى كسانى كه بطور ناقص عرق مىكنند يك دورهء معالجه با تمشك لازم است.
براى كسانى كه عرق نمىكنند يابه سختى عرق مىكنند آب ليمو اگر در شربت عسل مخلوط گردد نوشابه شفا بخشى است.
اشخاصى كه دستشان اغلب نم دار و تر است، علامت اينست كه كم خون مىباشند. بايد هميشه دست خود را با دمكردهء برگ درخت گردو بشويند و پس از شستشو نيز به آن گرد ليكوپود كه معروف بگو گرد نباتى است بزنند. اين گرد ساده است و هيچ بوئى ندارد.
زنجبيل معرق است. چهار إلى هشت گرم آن را در نيم ليتر آب به مدت ده دقيقه دم كرده، مصرف نمائيد.
دم كرده گل شقايق در مورد امراضى كه بدن احتياج به عرق ريزى دارد مفيد است.
مصرف دم كرده يا جوشانده اين گياهان براى تعرق مفيد است:
پرسياوشان - تاجريزى - بومادران - بادآورد - ريشه برگ باباآدم - بلسان - اكليل كوهى.
تنگى نفس اسانس اكاليپتوس براى ضد عفونى كردن جهاز تنفس و خشك كردن ترشحات آن مفيد است.
انقوزه براى تنگى نفس مصرف مىشود.
پرتقال تنفس و جريان خون را در دستگاه تنفسى بدن، منظم و آسان مى سازد.
براى جلو گيرى از تنگى نفس در اطفال، مادر بايد مراقب باشد تا طفل دچار سرما خوردگى نشود. زيرا در سرما خوردگى، نسوج لنفاوى داخل بينى كودك ورم كرده مانع تنفس مىشود.
براى جلو گيرى از سرما خوردگى، مادر بايد نه تنها در موقع عوض كردن لباس كودك مواظب باشد كه اطاق به اندازه كافى گرم باشد، بلكه بايد دقت كند لباسى كه به كودك مى پوشاند، تر و يا نمناك نباشد. همچنين عمل پوشاندن لباس را نبايد زياد طول بدهد.
سرما خوردگى مزمن نه تنها مخاط داخل بينى را متورم كرده و طفل را دچار تنگ نفس مىكند بلكه حتى امكان دارد به رئتينش هم صدمه زده او را مبتلا به برونشيت، ذات الجنب و يا ذات الريه نمايد.
تره را با ماء الشعير يا با جو بپزيد و بخوريد براى درمان تنگى نفس مفيد است.
بهترين دارو براى تنگى نفس شير خشت است.
ليموى شيرين در درمان تنگى نفس بسيار ميوه مفيدى است و روزى ده دانه يا زيادتر نبايد خورده شود. مغز خيار و كاهوى پخته، پاچه گوسفند، آش كدو با گشنيز و تمام خنكىها كه ترش نباشد براى امراض سينه و تنگى نفس خوب است به شرط پرهيز كردن از دخانيات.
زردهء تخم مرغ با بزرك (تخم كتان) براى نفس تنگى خوب است.
مرباى به، جهت نرم كردن و درمان سرفه و تنگى نفس سود بخش مى باشد.
والك، سرشار از ويتامين (ث) بوده و داراى لعاب و صمغ زياد است. سينه را نرم مىكند و درمان خوبى براى تنگى نفس مى باشد.
برگهاى تازه گزنه، تنگى نفس را تسكين مىدهد. خوردن برگ پخته گزنه با جوشانده جو، جهت امراض سينه و تنگى نفس تجويز شده است.
كرفس جهت تنگى نفس مفيد است.
تخم كاسنى جهت تنگى نفس سودمند مى باشد.
جوشانده بذر رازيانه با پرسياوشان و انجير جهت سرفه و تنگى نفس تجويز شده است.
براى تسكين تنگى نفس بهتر است برگ نعنا را همراه با مستكين بجوند، و نيز توت فرنگى يكى از دشمنان سرسخت تنگى نفس مى باشد و سرفه‌هاى خشك را درمان مىكند.
آب پياز خام را گرفته با آب ليمو مخلوط كرده بخوريد تا مرض شما بر طرف شود، و نيز آب شلغم، آب هويج و آب كرفس خام، در صورتى كه با آب ليمو مخلوط شود تنگى نفس را معالجه مىكند.
ترب سياه براى درمان انسداد مجارى تنفسى تجويز مىشود.
دانه‌هاى رازيانه با پرسياوشان و گل گاو زبان در درمان خفقان و تنگى نفس به كار مى رود.
گل ختمى معالج عفونتهاى مجارى تنفس است.
توت فرنگى با گيلاس براى مجارى تنفس مفيد مىباشد، به همين جهت كسانى كه از جهت تنفس دچار زحمت مىباشند بايد آن را مصرف كنند.
تهوع و دل بهم خوردگى بهترين راه براى اينكه در موقع حركت وسايل نقليه دچار تهوع نشويم، خوردن غذاهاى خواب آور، مثل كاهو است، و اگر افيون كاهو را كه از شيرهء ساق كاهوهاى وحشى بدست مىآيد داشته و كمى بخوريم اثرش نيكوتر است. پزشكان قديم ايران هم، خوردن كاهو را بهترين دارو براى جلو گيرى از عوارض تغيير آب و هواى اقليمى مىدانستند.
علاوه بر اين وضع ذخيره ويتامين " ب " در بدن مسافر، در دل بهم خوردگى، هنگام سفر اثر دارد. به همين جهت عكس العمل بدن در برابر اين عارضه در اشخاص، متفاوت است. عده‌اى همين كه وارد كشتى يا هواپيما يا اتومبيل و امثال آنها مىشوند حالت چرت در خود حس كرده و كم كم بخواب مىروند وعده اى برعكس به هيجان آمده دچار سرگيجه و استفراغ مىشوند. موضوع ارتباط به مقدار ويتامين " ب " در بدن دارد. يعنى آنكه به خواب مىرود از اين ويتامين زياد دارد و خوابش عميق است و آنكه به هيجان آمده و مبتلا به دل بهم خوردگى مىشود از اين ويتامين كسر دارد.
بنابراين دسته اول و دوم مىتوانند خرما، كشمش، سيب پياز خام و ساير ميوه‌ها و
سبزيهاى آرامبخش را ميل نمايند و دسته دوم حتما بايد غذاهائى كه داراى ويتامين " ب " مىباشد مثل جگر، سبوس برنج، مركبات و گوشت و ماهى زياد ميل نمايند و بدينوسيله بيمارى خود را تسكين دهند. خوردن آب ليمو به محض ورود به وسائل نقليه براى اين بيماران نهايت لزوم را دارد و همچنين خوردن قهوه و چاى، مسكن خوبى براى آنها ست. دسته دوم مىتوانند مقدارى كاهو ميل كنند تا آنها هم مثل دسته اول بخواب روند و احساس ناراحتى نكنند.
آب ليمو دل به هم خوردگى را معالجه مىكند.
پرتقال ضد استفراغ است و از دل بهم خوردگى و استفراغ جلو گيرى مىكند.
نعناع سبز در رفع دل بهم خوردگيهاى تشنجى مفيد است.
تيفوس از بيماريهاى مسرى كه سرايت آن بيشتر توسط پشه مى باشد و عوارض آن خفگى، كوفتگى اعضاء، سردرد كمر درد، سرگيجه، تهوع و تب شديد است.
معالجه تيفوس بطور كلى عبارت است از كمك به عمل دستگاههاى بدن با خوردن غذاهاى مناسب و نوشيدنيهاى ادرار آور براى دفع سموم بدن.
پرتقال بر عليه بيمارى تيفوس، غذاى بسيار مناسب و مفيدى است.
جذام بيمارى جذام در اثر فساد خون پيدا مىشود و در نتيجه خون نمىتواند نسوج بدن را شستشو دهد و حرارت در نسوج بدن رو به كاستن مى نهد و انگشتان و اعضاء
بدن از كار افتاده و بواسطهء فساد داخلى تكه تكه مىشوند.
اگر جذام در مراحل ابتدائى باشد مى توان آن را با پرتقال مداوا كرد.
فلفل سياه خون غليظ را سبك مىكند و براى درمان جذام مفيد است.
روغن نخود كه از جوشاندن نخود در روغن زيتون بدست مى آيد براى جذام بسيار مفيد است.
چاقى براى معالجه چاقى متدهاى زيادى اختراع و توصيه و تجويز گرديده است ولى هر كدام از اين رژيمها به ريشه چاقى كه همان كبد است اگر توجه نداشته باشيد به زودى با شكست روبرو مىشود. در رژيمى كه براى لاغر شدن مى گيريد بايد كارى كرد كه كبد كاملا استراحت كند، زيرا غذاهايى كه چاقى مىآورند مثل:
چربى، گوشت، روغنهاى مايع نباتى، ميوه‌هاى روغنى، شير، پنير، كره، تخم مرغ، برنج، نان، سيب زمينى، انجير خشك، خرما، كشمش، عسل قند و تمام غذاهاى انرژىزا موجب اين مىشود كه كبد به كار افتد و خسته شود و در نتيجه هر كس كه كم يا زياد از اين مواد غذايى را مصرف كند خواهد ديد كه هيچ وقت وزن بدنش كم نخواهد شد.
اشخاص چاق كه براى كم كردن وزن خويش رژيم انگور مى گيرند بايد انگورى را انتخاب كنند كه تا ممكن است مقدار قند آن كم باشد و بهتر است انگورى باشد كه ترش و شيرين باشد و هنوز كاملا نرسيده باشد و بايد اين انگور را با ميوه‌هاى ديگر مثل پرتقال ترش، ليمو، هلو، آلو و توت فرنگى تركيب كرد و در فواصل متناوب با هندوانه و خربزه خورد. براى اخذ نتيجه از انگور بايد ابتدا رژيم صغير و بعد رژيم كبير انگور را گرفت. انگور در بدن توليد چربى نمىكند
به شرط آنكه زياد شيرين نباشد و بايد به مقدار زياد خورده شود و براى اينكه معالجه چاقى به نتيجه برسد بايد معالجه با انگور را با حمام آفتاب و ورزشهاى تنفسى و دوش آب توأم كرد.
در مورد معالجهء چاقى بايد هر روز و دو روز متوالى در ده روز يك كيلو و دويست گرم انگور را بدون هيچ غذاى ديگرى مصرف كرد.
بدين ترتيب بعد از يك ماه يعنى از سه دورهء ده روزه معالجه با انگور شخص چاق را كه رژيم لاغرى گرفته است بدون هيچ عارضه و اختلالى يك كيلو و نيم تا دو كيلو لاغر خواهد كرد.
اگر شخص چاق فقط از خوردن صبحانه خوددارى نمايد و به خوردن يك پرتقال يا يك ليمو يا يك سيب قناعت كرده و تا ظهر چيز ديگرى نخورد، شكم او به حال عادى بر گردانده شده و بدنش را لاغر مىكند.
غالب چاقيها به علت جمع شدن چربى زير پوست نيست، بلكه وجود مقادير زيادى آب، لابلاى بافتهاى بدن موجب ازدياد وزن است. اما علت اين احتباس آب چيست. البته استعداد خاص انساج شخصى است كه به آسانى آب را در خود نگاه ميدارد.
در اين گونه موارد هيچگونه رژيم سختى لازم نيست. كافيست در خوردن نمك امساك كنيد. در حقيقت نمك مساوى هفتاد برابر وزن خود آب جذب مىكند.
خوردن جوشانده ى دم گيلاس هر شب يك ليوان بسيار مفيد است. ماساژهاى مختلف موجب تحريك بافتها بوده و دفع آبهاى زائد را آسان مىنمايد.
ديگر از وسائل موثر درمان چاقى حمامهاى بخار است.
به اين ترتيب ممكنست در مدتى كوتاه مقدار زيادى از وزن بدن كاسته شود.
از جمله كارهائى كه آدم فربه براى رهائى از چاقى بايد انجام دهد اينست
كه بايد كمتر بخورد و بيشتر در فضاى آزاد ورزش كند. بايد رژيم غذاى خود را به كلى تغيير دهد. مثلا چربى و مواد نشاسته دار نخورد و از گوشت و الكل بپرهيزد و به شيرينى و نانهاى قندى حتى دست نزند! و بايد نوشيدن آب حد اعتدال را نگهدارد.
علاوه بر اين، شخص چاق بايد چندان كه بتواند راه برود. بايد هر روز 2 ساعت پباده روى كند و اگر بيشتر بتواند راه برود بهتر خواهد بود.
اگر شما غذا را خوب و متناسب بخوريد، اگر غذا را متنوع وكامل ميل نماييد، اگر همه چيز بخوريد و هيچ خوراكى را از مقدار خوراكش زيادتر نخوريد، اگر زياد چاق هستيد كمى لاغر و متناسب مىشويد.
كاهو، شلغم، هويج و تره فرنگى هر كدام جدا گانه براى معالجه چاقى مفيد و مؤثر است.
خوردن سيب زمينى به اشخاصى كه زياد چاق شده اند و نبايد چربى و روغن بخورند تجويز شده است. اشخاص چاق بايد سيب زمينى را بدون كره و روغن بخورند.
سيب زمينى از سبزيهائى است كه خيلى سهل الهضم مىباشد.
اگر سى گرم گلهاى فندق را در يك ليتر آب بجوشانند جوشانده اى بوجود مى آورد كه براى اشخاص چاق مفيد است و عليه چاقى مصرف مىگردد.
براى معالجهء چاقى و گرفتن رژيم لاغرى يك عدد پرتقال و سه ليمو را به برشهاى نازكى ببريد و آن را مدت ده دقيقه در نيم ليتر آب بجوشانيد، دو قاشق سوپ خورى عسل را به آن اضافه نموده و دوباره پنج دقيقه آن را بجوشانيد، بعد آن را صاف كنيد و بگذاريد سرد شود و هر روز سه ليوان كوچك از آن را مصرف نمائيد.
اگر بافتهاى بدن پر از آب شده و چاق شده‌ايد و آب آن بايد تخليه شود رژيم پياز بگيريد.
اگر به علت چاقى مجبور به استفاده از رژيم غذايى بىنمك هستيد، بجاى نمك، ترخون را در غذاى خود مصرف نمائيد تا علاوه بر اين كه غذاى خود را با نمك احساس كنيد، از طعم مطبوع و خواص شفابخش ترخون استفاده نمائيد.
مصرف هويج براى اشخاص چاق تجويز شده است.
مصرف سيب را به اشخاص چاق توصيه مى كنند، زيرا اعمال بدن را مرتب و سموم را دفع مىكند.
براى مبارزه با چاقى، هر روز صبح ناشتا آب سه ليمو را گرفته با چهار قاشق چايخورى آب و يك قاشق چايخورى شكر مخلوط كنيد و مصرف نمائيد. اگر 4 تا 6 هفته بطور مرتب اين كار را انجام دهيد نتيجه محسوس آن را مى بينيد.
احتياط - خرما براى اشخاص چاق ممنوع شده است.
بيماريهاى چشم چشم عضو بسيار حساسى است كه بايد در مراقب از آن دقت فراوانى به خرج داد. اگر به اركان چشم خللى وارد آيد، ديد آن كم مىشود. كافيست ضربه محكمى به عقب سر بخورد تا مركز بينائى را از بين ببرد و ايجاد كورى دائمى كند.
گاه عصب چشم آسيب مى بيند يا چشم آب مرواريد مى آورد كه ممكنست منجر به كورى دائم شود، و گاهى ديد چشم كم مىشود. به چشم بايد هميشه رسيدگى گرد و تا آنجا كه امكان استراحت هست از خستگى چشم جلو گيرى نمود.
درمان ناراحتيهاى چشم - محلول سودمندى از گل گندم براى شستشوى ورم ملتحمه چشم و رفع درد آن مى توان تهيه گرد. براى اين منظور 30 تا 45 گرم گلبرگ گل گندم را در يك ليتر آب دم كرده، روزى دوبار چشمهاى خود را با اين محلول بشوئيد.
جوشانده برگ گردو به مقدار پنجاه گرم در يك ليتر آب، به شكل كمپرس براى معالجه ورم پلك چشم استعمال مىشود. مواظب باشيد اين جوشانده داخل چشم نشود.
هنگام بهار وقتى شاخه‌هاى زيادى درخت مو را مىزنند، از مقطع آن مايعى بىرنگ، بىبو و بىطعم خارج مىشود كه به آن اشگ مو، مى گويند. اين مايع به شكل محلول براى معالجه چشم درد به كار مى رود.
دم كرده برگ خشك درخت انگور به مقدار بيست و پنج گرم در يك ليتر آب. به شكل محلول، ورم چشم را درمان مىكند.
بخار پياز كه ميكرب كش است. ميكربهاى چشم را نابود مىكند.
هنگامى كه در جلوى چشم پرده اى به نظر مىرسد كه بر اثر مالش چشم مرتفع مى گردد، يا از چشم بىاختيار آب مى ريزد، يا حدقه چشم سنگين به نظر مى رسد، به علت غلبه صفرا مى باشد و علاجش چند روزى آش آبخوره خوردن است، زيرا آبغوره صفرا را از ميان مى برد و چشم باز و روشن مىشود.
وقتى چشم مبتلا به آب ريزش و كم نورى و خارش و پرش پلك مىشود، مىتوانيد ده شب، هر شب 20 گرم هليله سياه ميل كنيد و مقدارى سودهء آهن (ريزه‌هاى آهن كه موقع كوبيدن دور سندان مى ريزد) را نرم بسائيد و با ميل سورمه دان در چشم بكشيد.
هنگامى كه چشم بر اثر تورم، قرمز مىشود و درد مى گيرد، سفيده يك تخم مرغ را در ظرفى بريزيد و با يك شيئى نقره آن قدر آن را بزنيد تا كف كند و آن كف را بر روى پنبه بر چشم بگذاريد، چشم آرام مىشود.
زكرياى رازى چشم دردهاى مرطوب كه منشأ آن رطوبت باشد،
دم كردهء يابونه و شبت (شويد) را تجويز كرده خوردن برنج را هم با شويد و بابونه و شنبليله نافع چشم درد مىداند.
براى ورم و درد چشم، شستشوى چشم را با محلول جوشانده تخم كاهو به مقدار يك قاشق شربت خورى در يك فنجان آب تجويز مى كنند.
اگر چشم شما درد مىكند و يا ورم چركى كرده است، ضماد برگهاى جعفرى را روى آن بگذاريد، درد و ورم آن را بر طرف مى كنند.
در هنگام چشم درد از زكام و سرما خوردگى، روزى سه مرتبه به چشم بخور اسطو خودوس بدهيد و چشم را با چاى تازه دم بشوئيد، يا اين كه قهوه خام را بجوشانيد و بخور آن را به چشم بدهيد، يا اين كه تخم گشنيز، برگ اكاليپتوس، برگ تيول، قهوه، اسطو خودوس و بادرنجبويه را مخلوط كرده در ظرفى بريزيد، با آن بخور بدهيد، بعد از آن كه در زير حوله بخور كاملا عرق كرديد، نفسهاى عميق بكشيد كه ريه و بينى از بخور خوب پر و داغ شود، سپس سر و چشم خود را بپوشانيد كه در معرض جريان هوا نباشد و بگذاريد به مرور خنك شود. بقيه آب مانده در ظرف را در پارچه اى ريخته در ظرفى بفشاريد و از آب فشرده شده يك استكان ميل نمائيد و اگر آب زياد بود، هر هشت ساعت يك بار يك استكان از آب را قدرى گرم كنيد و بنوشيد. به اين ترتيب چشم درد به كلى خوب مىشود.
در كليهء چشم دردها بايد از خوردن غذاهاى ادويه دار از قبيل:
فلفل، زنجبيل، دارچين، هل، جوز، ميخك، جوزبويا، جوزهندى، ترشى امبه، ترشى خردل ساير ترشيجات و سركه خوددارى نمود. اجتناب از پياز و نخودچى هم لازم است، ولى بايد غذاهاى نرم مايع ميل نمود. پاچه گوسفند و گوشت ماهيچهء بزنر، گوشت جوجه خروس، گوساله، شير برنج، آشهاى روان، و از ميوه‌جات: گلابى، هويج، گيلاس، ازگيل، زال زالك، سيب و ليمو نافع است. بخور قهوه با مرزنجوش جهت اقسام چشم دردها مفيد است.
سيب درختى را اگر رنده كنند و از آن ضمادى تهيه نمايند و اين ضماد را روى چشم كه ضربتى به آن وارد شده بگذارند فورا درد ضربت را آرام مىكند.
براى انواع درد چشم بايد يك سيب قرمز شيرين را پوست بكنيد و داخل آن را در بياوريد و با آب بپزيد و آن را به شكل ضماد روى چشم بگذاريد. اگر كمى شيرزن را به اين ضماد اضافه كنيد اثر و خاصيت آن كامل مى گردد.
اگر چشم آب آورد، تخم حنا را سائيده و به چشم سورمه نمائيد. تكرار اين عمل باعث بر طرف شدن آب جشم مىشود.
اگر چشم لك سفيد آورد، عناب را با هسته بكوبيد و در آب جوش بخيسانيد، سپس آن را بجوشانيد، آن قدر كه آن بسيار كم شود. بعد آن را در پارچه بريزيد و بفشاريد تا آب آن خارج شود. آب بدست آمده را با قطره چكان روزى سه مرتبه به چشم بچكانيد لك سفيد مرتفع مى گردد.
براى رفع لك چشم مى توان پوست هليله زرد را نرم سائيد و با گلاب مخلوط كرد و روزى 10 قطره، پنج قطره صبح و پنج قطره شب در چشم چكانيد تا لك از بين برود.
گل مژه را با خوردن آب انار يا آب پرتقال يا آب عناب يا آب زرشگ يا آب ليمو و يا آب كاسنى كه حرارت جگر را مرتفع مىكند مى توان از بين برد، زيرا گل مژه از حرارت جگر بوجود مى آيد و بهترين راه رفع آن تصفيه خون است.
براى حفظ سلامتى چشم، از زياد نگاه كردن به برف و سفيدى مطلق و چراغهاى پر نور و برقهايى كه در آسمان مى جهد و خورشيد، خوددارى كنيد.
براى رفع پرش پلكهاى چشم، خوردن آب هويج يا مرباى هويج و دو گرم هليله سياه موقع خواب (تا چند شب) مفيد است.
اگر چشم بر اثر خستگى يا سوز و سرما و يا ضربه ناگهانى، قرمز شد، در موقع خواب يك زرده تخم مرغ را گرم كرده روى پنبه بر چشم بگذاريد. اين كار را سه شب تكرار كنيد تا نتيجه كامل به دست آوريد.
اگر هر شب يك قطره آب ليمو در چشمان خود بچكانيد چشمان شما را درخشان مىكند و جلاى مخصوصى به ديدگان مىبخشد.
آب مرواريد چشم را در موارد زيادى با آب ليمو، معالجه كرده اند. بدين ترتيب كه آب ليمو را با پياز خام رنده شده روى چشم گذاشته اند، چندى طول نكشيده است كه آب مرواريد چشم معالجه شده است.
رازيانه، مقوى چشم است و به روشنى آن مى افزايد. اگر آب ساقه رازيانه را گرفته و خشك كرده و در چشم بكشيد نور و جلاى آن را زياد مىكند.
اگر يك قطره آب گشنيز در چشم بريزيد مانع بروز آبله و حصبه در چشم مىشود و زردى چشم را بر طرف مىكند. گشنيز كوبيده با نان خشك كوبيده را اگر مثل ضماد بر جشم بگذاريد براى درد چشم مفيد است.
آب انار شيرين را در ظرفى زير آفتاب بگذاريد تا به قوام آيد و آن را به جشم بكشيد، تا خارش چشم رفع، و نور آن زياد شود.
گوجه فرنگى خام را زياد مصرف كنيد زيرا بواسطه داشتن ويتامين " آ " از شب كورى جلو گيرى مىكند.
گل مژه يا جوش پلك چشم را اگر با يك حبه سير كه به دو قسمت كرده‌ايد بماليد، به زودى بر طرف مىشود. سير اثر شفا بخشى در بيمارى نزلهء چشم دارد.
در هنگام گل مژه و تحريكات چشم يك دسته برگ ريحان تازه را بچيند و آن را به قطعات كوچكى خورد كنيد و آن را در وسط كمپرسى از گلاب درست
كرده‌ايد بگذاريد و اين كمپرس را يك ساعت روى چشم نگه داريد.
حساسيت عده اى وقتى غذايى را مىخورند مبتلا به كهير، اگزما، ورم پوست، تنگى نفس، زكام يونجه و غيره مى شوند. اين حالت را حساسيت مى نامند.
مثلا بعضى نسبت به پر مرغ يا پر قو حساسيت دارند و همين كه روى تشك بر بخوانند مبتلا مىشوند و خود علت بيمارى را نمى دانند.
عده اى اين حساسيت را نسبت به مرغ، كبوتر، چلچله و سگ دارند، يعنى همين كه دست روى پشت گربه مى كشند حساسيت در آنها توليد مى گردد.
اين حالت عرضى است، يعنى ممكن است شما سالها توت فرنگى بخوريد و مبتلا به كهير نشويد ولى يك روز كه مثل هميشه توت فرنگى خورديد مبتلا به كهير گرديده و از آن تاريخ به بعد نسبت به توت فرنگى حساسيت پيدا نماييد.
اما اين نكته را بدانيد كه ممكن است شما نسبت ته خود توت فرنگى حساسيت نداشته باشيد، بلكه نسبت به قارچهايى كه روى آن مى نشيند حساس باشيد، لذا بايد آن را خوب بشوييد و بعد ميل نماييد. اگر در بدن شما سودا و كهير ظاهر نشد بدانيد كه حساسيت شما مربوط به همان قارچها بوده است، ولى اگر باز هم احساس ناراحتى كرديد و دانستيد كه توت فرنگى در شما ايجاد حساسيت مىكند ديگر نبايد آن را بخوريد و در صدد معالجهء خود باشيد.
علت حساسيت هنوز به درستى كشف نشده است. بعضى آن را ارثى مى دانند و عده اى آن را نتيجهء يكى آز هورمونهاى بدن مى دانند.
عده اى مى گويند ميكربها و قارچها و ويروسهاى موجود در اين غذاها باعث ترشح هيستامين بدن شده و توليد عوارضى مى نمايند كه حساسيت نام دارد.
در هر حال حساسيت يك نوع بيمارى است كه در بين عده اى از مردم ديده
مىشود. حساسيت نسبت به داروها نيز زياد است وعده اى به هيچ وجه نمى توانند املاح گنه گنه را تحمل نمايند وعده اى نسبت به آسپرين حساس مى باشند.
اين بيمارى نيز مانند ساير امراض، نتيحهء ضعف مزاج و سوء تغذيه مى باشد و كسانى كه خوب غذا مى خورند به اين بيماريها دچار نمى شوند.
عده اى از دانشمندان مرض حساسيت را بىعلاج دانسته و توصيه مى نمايند اشخاصى كه نسبت به غذا يا دارويى حساس هستند مادام العمر نبايد آن را بخورند و فقط عوارض ناشيه از آن را مداوا نمايند.
عده اى هم آن را عرضى دانسته و معتقدند كه ممكن است پس از چندى مخصوصا اگر آن ماده را به تدريج و كم كم بخورند معالجه شده حساسيتشان از بين برود.
آنچه مسلم است ويتامين (ث) در رفع سموم حساسيت نتيحهء نيكو داده است. چنانچه مبتلا به حساسيت هستيد تا مىتوانيد گوجه فرنگى، فلفل سبز و انواع مركبات را زياد بخوريد. ويتامين (آ) نيز به آن علاوه نماييد. ويتامين (آ) نيز اخيرا وارد عمل معالجهء حساسيت شده و نتيجهء خوبى داده است.
حصبه (تيفوئيد) مرض واگيردارى است كه بواسطه ميكروب مخصوصى بنام باسيل ابرت توليد مىشود. اين ميكروب از راه جهاز هاضمه بواسطه خوردن آب يا سبزى يا ميوهء آلوده وارد روده مىشود، سپس از كبد گذشته داخل خون مىگردد، عوارض آن دردسر، تب شديد، اسهال، استفراغ، نفخ شكم، خونريزى روده‌ها مى باشد. بعد از 15 روز مريض كسالتش بيشتر مىشود، هذيان مىگويد، حرارت بدن تا 41 درجه مىرسد، لكه‌هاى سرخ به اندازه عدس روى شكم و سينه پيدا مىشود و از 3 تا 6 هفته طول مىكشد. ممكن است در شب نوزدهم يا بيست و يكم حالت بحران پيدا شود
و مريض عرق بكند. براى جلوگيرى از ابتلاء به اين مرض واكسن مخصوص ساخته شده است.
به بيمار حصبه اى هر صبح بيست دانه عناب را جوشانده صاف كنند و با آب و قند و گلاب بنوشانند. لعاب اسفرزه و سكنجبين، آب هويج، آب هندوانه و آب ليمو شيرين بدهند، از شير، شيرينى، شراب، گوشت، بادنجان، خرما، خربزه، عسل، انجير، انگور و مانند اينها و هر چه خون فزا و حرارت افزا باشد و همچنين از كار و فكر و زحمت و جماع، آفتاب و حرارت بپرهيزد.
غذا را از نخود و ماش، شبت، جوجه خروس، سوپ رقيق ترتيب دهند. از رفتن به نقاط مرطوب مانند گيلان و مازندران و غيره و خوردن هندوانه بپرهيزند.
پياز، ميكربهاى تيفوئيد و انواع باكتريها را نابود مىكند.
در تب حصبه بايد پاهاى مريض را در ضماد سير رنده شده محصور كرد و بهتر است كه كمى پياز و علف گزنه هم كه كوبيده شده باشد به آن اضافه گردد و بايد ساعت به ساعت آن را عوض كرده و پاهاى مريض را در لحاف حفظ كرد.
آب ليمو هميشه در تب تيفوئيد، بسيار مؤثر است، كسانى كه مبتلا به اين بيمارى هستند بايد هر روز صد و هشتاد گرم آب ليمو به تنهائى و يا با آب پياز و سير يا هويج و يا شلغم خام مصرف كنند.
براى حصبه جوشانده 10 إلى 70 گرم ترنجبين را مصرف كنيد.
شير خشت ضد حصبه است. مقدار مصرف آن 10 تا 100 گرم در آب گرم و شير مىباشد
60 گرم فلوس را در نيم ليتر آب به مدت ده دقيقه بجوشانيد. فلوس در بيمارى حصبه با روغن بادام و ترنجبين مصرف مىشود.
ورم حنجره جوشانده 40 تا 120 گرم انجير خشك در يك ليتر آب براى تورم حنجره مفيد است.
آب انگور در معالجه ورم حنجره (لارنژيت) فوق العاده مفيد و مؤثر است.
گل ختمى براى درمان ورم حنجره مفيد است.
تصفيه خون تصفيه خون براى سلامتى بسيار اهميت دارد. با تصفيه خون از بسيارى ناراحتيها مى توان جلوگيرى كرد. براى تصفيه خون از گياهان و ميوه‌ها مدد بگيريد.
سبزى آرتشيو خون را پاك مىكند. بهتر است آرتشيو را خام بخوريد و آن را خوب بجويد.
مصرف ممتد شاه تره براى تصفيهء خون و دفع سموم كبد نافع است.
ريشهء تر شك را به مقدار بيست و پنج گرم در يك ليتر آب بجوشانيد. جوشاندهء مدرى بدست مىدهد كه خون را تصفيه مىكند.
دم كردهء فندق به مقدار بيست و پنج گرم در يك ليتر آب، خون را تصفيه مى كنيد.
شبدر خون را تصفيه مىكند، و ضد عفونى كننده است.
كرفس سموم و آب كليه‌ها، ريه‌ها و كبد را خالى مىكند و تصفيه كننده خون است.
هميشه بهار مدر و تصفيه كنندهء خون است.
مقدار مصرف: 50 گرم گلهاى تازه هميشه بهار در يك ليتر آب جوش روزى سه فنجان قبل از غذا مصرف شود.
هر كس صبح ناشتا يك سيب بخورد بهترين داروى تصفيه خون را مصرف كرده است.
پرتقال خون را تصفيه مىكند. خون كثيف و غليظ را رقيق كرده و به حركت مىاندازد تا فضولات آن دفع گردد.
دم كرده و جوشانده ى برگ گزنه 35 تا 65 در هزار و جوشانده ريشه گزنه 35 تا 45 در هزار براى تصفيه خون به كار مى رود.
پوست سنگدان مرغ را اگر خشك كرده بخورند براى بدن توليد خون پاك مى نمايد.
مصرف سير در معالجه و درمان تمام بيماريهائى كه در اثر بدى جريان خون و يا فساد خون پيدا شده است مؤثر است. در تمام اين موارد، كسانى كه بخواهند خود را معالجه كنند بايد صبحهاى ناشتا يك حبه سير را بجوند. اگر قبل از صبحانه بجوند بعد صبحانه بخورند بوى سير از بين مى رود.
توت وحشى كه ميوه تمشك چپرى است تصفيه كننده خون است و در اين مورد بايد آنرا صبح ناشتا مصرف كرد.
آب هويج خام، خون را تصفيه مىكند ودر اين مورد بايد صبح ناشتا يك ليوان آب هويج خورد.
اگر گريپ فروت را صبح ناشتا ميل كنيد، خون را تصفيه كرده، سموم را خارج مى سازد.
هندوانه از بهترين ميوه‌هائى است كه خون را تصفيه مىكند.
گل گندم - گل طاووسى - فراسيون - عناب - تاجريزى - بنفشه فرنگى - افسنتين - كاسنى - توت فرنگى و انگور فرنگى تصفيه كننده‌هاى مفيدى براى خون هستند.
خون دماغ براى بند آوردن خون دماغ بهترين كار، دراز كشيدن روى زمين و فرو بردن آب سرد آميخته با عصاره ليمو در داخل بينى است. چون عصاره ليمو قابض است لذا از خون دماغ فورا جلوگيرى مىكند. ولى اگر باز خون دماغ ادامه يافت بايد با كمپرس آب سرد پشت گردن را ماساژ داد.
مصرف دمكرده 15 تا 25 گرم كاكوتى در يك ليتر آب براى بند آوردن خون دماغ مفيد است.
گرد موگه براى بند آوردن خون دماغ مفيد است.
خونريزى پرتقال ضد خونريزى است. رگها را تنگ و سفت كرده و از تلف شدن خون در مورد زخم و يا مرض هموفيلى و يا سل جلوگيرى مىكند.
آرد گندم با شكر و بادام به صورت حريره چنان كه كم كم خورده شود درمان خونريزى سينه است.
در يونجه مقدارى ويتامين (د) موجود است و سرشار از ويتامين (كا) مىباشد، به همين جهت خوردن يونجه از خونريزى جلوگيرى مىكند.
خوردن دو مثقال تخم تره با دو مثقال مورد، براى بند آوردن خونريزى مفيد است.
وقتى خون با ادرار دفع شود اگر از ضعف جگر باشد علامتش، رقيق بودن خون است. براى درمان روزى دو قاشق مرباخورى صبح و عصر بارهنگ با شربت زرشك بنوشيد. زرشك را جوشانده صاف كنيد و با شكر قوام آوريد. اگر از گشاده شدن سر رگى از رگها و رسيدن ضربه بر كمر و تناول اطمعه تند و تيز و سموم و مانند آن باشد بهبودى مى بخشد.
فشار خون فشار خون دلايل زيادى دارد و به صورت مختلف و انواع گوناگون ديده مىشود.
براى عدم ابتلا به فشار خون بهترين راه، خوردن كليهء خوراكيها كمتر از مقدار خوراك است. يعنى بايد همه چيز را خورد ولى نبايد از حد خوراك آنها تجاوز كرد.
ويتامين (آ) كه در سبزيها و ميوه‌ها مخصوصا در پوست آنها و همچنين روغن ماهى وجود دارد در تنظيم فشار خون نقش مهمى دارد. بنابر اين خوردن روغن ماهى و خود ماهى - هويج مخصوصا زردك، جعفرى، كاسنى زرد، زرد آلو، گوجه فرنگى، كاهو، نخود، نخود فرنگى، خرما و همچنين كره و ميوه‌جاتى كه ويتامين (آ) دارند براى عدم ابتلا و درمان اين بيمارى مفيد مى باشند.
در خوردن نمك امساك كنيد. مىتوانيد بجاى نمك، ترخون در غذاى خود مصرف كنيد تا علاوه بر اين كه غذاى خود را با نمك احساس كنيد، از طعم ترخون و خواص شفا بخش آن نيز استفاده نمائيد.
سير، فشار خون را بطور ثابت پايين مى آورد. موسير نيز بىنهايت مفيد است.
دم كردهء برگ زيتون براى معالجه و پيش گيرى در مورد فشار خون مفيد است.
براى پائين آوردن فشار خون بايد بيست عدد برگ درخت زيتون را در سيصد گرم آب جوشانيد تا مقدار مايع آن به دويست گرم تقليل يابد. تا پانزده روز، هر روز صبح و شب يك فنجان از اين جوشانده را بنوشيد و سپس هشت روز معالجه را متوقف كنيد و دوباره از نوع شروع نمائيد.
غذاهاى گوشتى نخوريد و در عوض ميوه و سبزى ميل نمائيد.
مصرف طولانى برنج، فشار خون را معالجه مىكند.
كسانى كه مبتلا به فشار خون هستند. اگر بطور مرتب گلابى بخورند و بدن آنها مواد غذايى اين ميوه را جذب كند. خون آنها تصفيه شده و نتايج محسوس و گرانبهايى عايد آنها خواهد گرديد.
هواى درياچه خزر براى افرادى كه فشار خونشان پائين است مضر و براى كسانى كه فشار خونشان بالاست مفيد مىباشد.
پرتقال و سيب درختى ضد فشار خون است.
ريشه و برگ خشك توت فرنگى را به مقدار سى گرم در يك ليتر آب بجوشانيد و در طول روز هر قدر مايل بوديد بنوشيد. دمكرده سرخ وليك به مقدار چهل گرم در يك ليتر آب براى پائين آوردن فشار خون مفيد است.
دمكرده قراقاط فشار خون را پائين مى آورد.
ماميران را در فشار خون مصرف مى كنند.
والك فشار خون را كم مىكند.
اشخاصيكه فشار خون دارند اگر رژيم توت فرنگى بگيرند بهبود محسوس را در خود خواهند ديد. هر روز سيصد تا پانصد گرم توت فرنگى را بخوريد و يا صد و بيست و پنج گرم توت فرنگى را در نيم ليتر شير مخلوط كنيد و با شكر شيرين سازيد و بنوشيد.
اگر فشار شما بالاست و به اصطلاح فشار خون داريد، هر روز سه بار قبل از صرف صبحانه و ناهار و شام يك فنجان دمكرده سنبل طيب را مصرف نمائيد.
طرز تهيه: شصت تا صد گرم ريشه خشك آن را در يك ليتر آب گرم بريزيد و دوازده ساعت بگذاريد بماند. بعد آن را صاف كنيد و به ترتيب فوق مصرف نمائيد.
ماست خالص را در كيسه اى بريزيد، در جايى آويزان كنيد، زير آن ظرفى قرار دهيد تا ترشابهء ماست در ظرف جمع شود. شبها موقع خواب يك استكان از آن ماست ميل كنيد و صبحها ناشتا 10 گرم برگ زيتون را دم كرده ميل كنيد تا فشار خون پائين بيايد.
برگ كلم پيچ را با آبليمو مخلوط كرده ميل كنيد.
برگ شنبليله را به مقدار يك مثقال هر روز ناشتا دم كرده تا 24 روز ميل كنيد. در اين مدت از شيرينىجات پرهيز كنيد.
خيار تازه را روزى سه عدد صبح ناشتا و عصر و شب قبل از خواب بىنمك ميل كنيد.
تخم خيار را دم كرده روزى يك مثقال تا ده روز عصرها ميل كنيد.
عناب را بجوشانيد و آب آن را بفشاريد و ميل كنيد.
تخم كاهو - تخم گشنيز - تخم كاسنى و تخم خرفه را به مقدار مساوى نرم بكوبيد و صبحها يك قاشق غذا خورى ميل كنيد.
تخم شنبليله را روزى سه مثقال صبح و عصر و شب ميل نمائيد.
در غذا و كوكو و آش و سوپ خود شنبليله را بگنجانيد كه در پائين آوردن فشار خون مفيد است.
احتياط:
در فشار خون از خوردن بادنجان، گوجه فرنگى، نمك، اسفناج، شيرينى - جات، و مواد نفاخ و هندوانه و مايعات زياد خوددارى كنيد. عصبانى شدن هم فشار خون را بالا مى برد.
قهوه براى بيمارى فشار خون مضر است.
اشخاصى كه فشار خونشان بالاست بايد در خوردن جوانهء گندم احتياط كنند و موقع شدت مرض آن را مصرف نكنند.
كم خونى كم خونى بواسطهء كم شدن گلبولهاى سرخ، ظاهر مىشود و عوارض آن عبارت است از: سر درد، سرگيجه، ضعف، خستگى، كم خوابى و اختلال جهاز هاضمه.
كم خونى غالبا در اثر بدى تغذيه يا زندگى در در مكانهاى سربسته و فقدان آب و هواى سالم عارض مىگردد. اين بيمارى با خوردن غذاهاى مفيد و زندگانى در جاهاى خوش آب و هوا معالجه مىشود.
كم خونى عمومى به علت پاك شدن خون بوسيلهء آب انگور و انگور، به كلى معالجه مىشود. در فصولى كه انگور وجود ندارد مىتوانيد از شيرهء انگور يا كشمش استفاده كنيد.
كسى كه دچار كم خونى است بايد هر روز صبح آب غوره به تمام بدن خود بمالد. مخصوصا پشت و ناحيه شكم و كليه‌ها و پاها را با آن مالش دهد و بعد زير دوش برود و سپس در آفتاب استراحت كند و حمام آفتاب بگيرد.
حمام آفتاب جريان خون را به فعاليت مى اندازد و گلبولهاى قرمز خون را زياد مىكند و كم خونى را از بين مىبرد.
موز و شير، غذاى كاملى را تشكيل ميدهند. موز براى افرادى كه دچار كم خونى هستند بهترين غذاست. اين گونه افراد بايد لا اقل مدت يك هفته هر روز صبح ساعت 11 يك موز رسيده را له كرده و با دو قاشق عسل و خامهء تازه مخلوط نموده ميل كنند.
كسانى كه ضعيف و كم خون مىباشند هنگام توقف در سواحل درياى خزر احساس خستگى و ناراحتى مينمايند، بنابر اين لازم است قبل از حركت و هنگام توقف در آن سواحل غذاهائى كه خون و فشار آن را زياد مىكنند، مانند خرما و آب هويج زياد ميل نمايند.
اشخاص كم خون بايد گاه به بادنجان مصرف كنند. بادنجان بايد رسيده باشد و حتى الامكان بايد آن را خام خورد.
بدن بچه‌هاى مبتلا به كم خونى را با روغن زيتون مالش دهيد.
كسانى كه كم خون هستند بايد هر روز سيصد تا پانصد گرم ميوهء توت - فرنگى بخورند و تا مدتى كه توت فرنگى به عمل مى آيد و در دسترس دارند مصرف آن را ادامه دهند. به زودى خواهند ديد كه قواى بدنى خود را باز يافته و رنگ و روى سرخى پيدا كرده اند.
اگر دچار كم خونى هستيد نسخهء زير را عمل كنيد:
بيست گرم جو پوست كنده را در يك ليتر آب سرد بريزيد و ظرف محتوى آن را روى آتش بگذاريد تا به جوش آيد. همين كه به جوش آمد آن را دور بريزيد و دوباره يك ليتر آب به آن اضافه كنيد و ظرف جو پوست كنده را مجددا روى آتش بگذاريد تا به جوش آيد و پانزده دقيقه بجوشد. بعد آن را صاف كنيد و قبل از صرف صبحانه و ناهار و شام يك فنجان از آن را بنوشيد، ولى توجه كنيد كه اين جوشانده مدتى طولانى نمانده باشد.
اشخاص كه دچار كم خونى هستند، يك وعده غذاى خود را بايد از ذرت بو داده كه به شكل نقل سفيد شكفته مىشود و يا فرنى ذرت ترتيب دهند. غذاى ذرت براى اشخاص كم خون و لاغر و يا كسانى كه از بستر بيمارى برخاسته اند و دوران نقاهت را مىگذرانند مفيد و مؤثر است.
اگر مبتلا به كم خونى هستيد بعد از هر غذاى خود بعنوان دسر، پنج يا شش فندق خام و بو نداده را بخوريد.
بيست تا سى گرم پوست سبز گردو و يا برگهاى درخت گردو را كه خشك شده است در يك ليتر آب جوش بريزيد و دوازده دقيقه بگذاريد بماند تا دم بكشد.
بعد آن را صاف كنيد و قبل از هر غذا يك فنجان از آن را بنوشيد. دمكرده برگ يا پوست سبز گردو براى رفع كم خونى مفيد است.
بيست تا سى گرم برگ و ساقه گزنه را خشك كرده، در نيم ليتر آب سرد بريزيد و ظرف محتوى آن را روى آتش ملايمى بگذاريد كه تا پنج دقيقه بجوشد.
بعد ده دقيقه آن را دم كرده و صاف كنيد و هر روز سه يا چهار فنجان از آن را بنوشيد.
غذا شناسان قديم و جديد، زرد آلو را خون ساز مىدانند. هر گز زرد آلو را بعد از غذاهاى سنگين نخوريد و بعد از خوردن زرد آلو آب سرد ننوشيد و در آب
سرد استحمام ننمائيد، زيرا در اين صورت زرد آلو در معده زود تخمير مىشود و ايجاد گاز و نفخ مى نمايد. زرد آلو را با مغز هسته بخوريد تا دچار نفخ نشويد.
پرتقال با نان كامل برشته و پنير تازه بر ضد كم خونى غذاى خوبى است. ليمو براى معالجه كم خونى مفيد است.
توصيه شده است در مورد بيمارى كم خونى چغندر مصرف شود. چغندر را بايد حتى الامكان خام مصرف كرد.
اسفناج كه داراى مقدار زيادى آهن است و گلبولهاى قرمز خون را زياد مىكند براى معالجه كم خونى توصيه مىشود.
جعفرى خون را ضد عفونى مىكند و به همين دليل مصرفش را به اشخاص كم خون توصيه مى نمايند.
شاهى آهن زيادى دارد و مصرف آن براى مبتلايان به كم خونى مفيد است.
عدس بىاندازه مغذى و سرشار از املاح معدنى و فسفر و آهن است و به تمام اشخاص كم خون مصرف آن توصيه مىشود.
براى رفع كم خونى جوانه گندم مفيد است.
آب هويج خام را هر صبح ناشتا ميل كنيد. مصرف خربزه به اشخاص كم خون توصيه مى گردد. آلو در معالجه كم خونى مفيد است.
خرما به واسطه آهن زياد خون، (هر صد گرم خرما 6 / 3 تا 5 ميلى گرم آهن دارد و بدن ما در روز به 9 / 0 ميلى گرم آن محتاج است) براى افراد كم خون ايده آل است.
دم كرده يا جوشاندهء اين گياهان براى رفع كم خونى توصيه مىشود:
قنطوريون، تخم شنبليله، سنبل ختائى، زوقا.
لخته شدن خون بيمارانى بيشتر مستعد لخته شدن خون هستند كه خونشان غليظ است و هموگلوبين آن هم افزايش يافته است. اين بيماران را با شربت پرتقال مى توان مداوا كرد. به اين ترتيب كه هر روز شش تا هشت ليوان بزرگ شربت پرتقال را كه از يك قسمت آب پرتقال و يا نارنج با چهار قسمت آب گرم قند براى يك ليتر آب تركيب شده به بيمار بدهيد. بيمارانى كه اين شربت را مى خورند پس از چند روز مى بينند خونشان رقيق شده و در طى چهار يا شش هفتهء بعد، عوارض لخته شدن خون مثل سرگيجه و تشنج و درد سينه وسنگينى اعضاء بدن به كلى رفع مى گردد.
هموفيلى (عدم انعقاد خون) هموفيلى يك بيمارى ارثى است. در اين بيمارى انعقاد خون بيمار با تأنى و در ظرف چندين ساعت صورت مىگيرد و هر گاه زخم و جراحتى در اين بيماران پيدا شود ممكن است در اثر خونريزى بسيار تلف شوند.
اين بيمارى را مى توان با رژيم آب انگور و آب ليمو شفا داد.
موارد زيادى ديده شده كه بيماران مبتلا به هموفيلى كه مرض آنها خيلى هم شديد برده است، با رژيم غذايى و ميوه شفا يافته اند.
بدين ترتيب كه: نخست در فصلى كه انگور بوده است به اين بيماران رژيم انگور داده شده و در دوره اى كه پرتقال و ليمو و مركبات ديگر پيدا شده است رژيم ليمو و سپس رژيم توت فرنگى و دوباره رژيم انگور تجديد گرديده است.
درمان مخصوصى براى معالجه هموفيلى جز همين رژيم ميوه‌ها وجود ندارد.
معالجه كامل و مستقيم در بيمارى هموفيلى اينست كه نخست رژيم صغير انگور و سپس رژيم كبير انگور گرفته شود و همراه اين رژيمها هر چه ممكن است زندگى
را طورى ترتيب دهيم كه هميشه با طبيعت تماس داشته باشيم و درمان طبيعت از مظاهر حيات بخش و دل انگيز آن استفاده كنيم.
اين اشتباه بزرگى است اگر ما اعتقاد به عمل قبض كننده شيميائى در معالجه مرض هموفيلى داشته باشيم. زيرا معالجه مرض هموفيلى با داروهاى قابض كه اسانس آن " تانن " و " ارگوتين " و يا مواد ديگر مىباشد معالجه نمىشود.
خنازير غده‌هاى سختى است كه در گردن وزير گلو پيدا مىشود گاهى تبديل به زخم و جراحت مى گردد و از آنها چرك مى آيد.
چون جوشانده برگ كرفس مقوى است در امراض خنازيرى فوق العاده مهم و مؤثر است.
بادنجان را به كسانى كه دچار خنازيز شده اند توصيه مى كنند.
نوشيدن يك ليوان آب هويج خام، صبح ناشتا براى معالجه خنازير مفيد است.
برگهاى گردو چون داراى مقدار زيادى (تانن) هستند براى بيمارى خنازير داروى مؤثرى هستند. بايد بيست و پنج گرم برگ خشك گردو را در يك ليتر آب دم كرده بجاى آب بنوشند. جوشانده برگ گردو به مقدار پنجاه گرم در يك ليتر آب براى زخمهاى خنازير مفيد است.
اشخاص مبتلا به خنازير، اگر در آب حمام خود جوشانده سيصد گرم برگ درخت گردو را داخل كنند و خود را ان شستشو دهند بهبودى محسوسى در حالشان پديد مى آيد.
سبب پيدايش خنازير، خوردن غذاهاى غليظ مىباشد مثل ماست و كته دمى، دم پخته كه لعاب برنج دارد و غليظ است. ليكن برنج آبكش كرده مثل پلو و چلو
كه لعاب غليظ برنج را با آبكش گرفته اند ضررش كمتر است و غذاهايى كه از نشاسته پخته مىشود و شربتها همه مضرند، زيرا غذاى غليظ كه ميل كرديد آبهاى رقيق آن دفع مىشود و خلط غليظ آن در بدن و اطراف بدن مى ماند و توسط حرارت زيادن بدن خنازير توليد مىشود. علاج آن بعد از پاك كردن معده و خنك كردن جگر بتوسط خوردن آش زرشك عوض غذا، نهار و شام اين است كه بجاى آب، آب زرشك و بزرك بسيار بخورد. زرشك را بكوبند، نرم كنند، با آب خمير كنند و از خارج فصل بفصل به روى خنازير ضماد كنند و از غذاهاى سنگين و چرب پرهيز كنند.
عدس را در سركه بپزند براى تحليل خنازير و اورام از خارج ضماد كنند.
ضماد پخته گندم با آب گشنيز جهت تحليل ورمهاى گرم و خنازير و غده مجرب است.
خود را از خوردن غذاهاى بسيار و ثقيل معده و امتلاء باز داريد. غذاى لطيف و رقيق بخوريد با شكم تهى ورزش كنيد. از فرياد زدن و حرف و سخن گفتن بسيار و غيظ و غضب بپرهيزند. همواره مزاج را لينت داده نرم بداريد. موقع خفتن بايد زير سربلند باشد.
خستگى و كوفتگى آويشن تازه يا خشك را در مورد خستگى و كوفتگى دست و پا مصرف مى كنند.
ضمادهايى كه با برگهاى تازه يا گوشت كدو درست مىشود كوفتگى را تسكين مىدهد.
برگهاى سبز و تازه درخت بادام را ضماد كنيد و براى كوفتگى به كار ببريد.
بيماريهاى دندان بزرگترين دشمن دندان گرم خوردگى و فساد آن است. خرابى دندان به علت عمليات داخلى بين باكترى و خرده غذاى باقى مانده در دهان حادث مىشود.
ممكن است شكافهاى كوچكى در ميناى دندان باشد كه ورود ميكروب را جهت نشو و نما و تخريب دندان آسان سازد.
خرابى دندان بعد از 25 سالگى كند مىشود. در عوض از اين زمان به بعد بيماريهاى دندان آغاز مى گردد. اين بيماريها زير خط لثه ظاهر مىشوند.
" پيوره " نوعى از اين امراض دهان است كه پلاك مقصر اصلى در بوجود آمدن آن مىباشد. در نتيجهء اين بيمارى ممكنست انواع ناراحتى بروز كند. لثه‌ها متورم و ملتهب شده وخونريزى مى كنند.
با جلوگيرى از فساد دندان مىتوان از نا تندرستى خود جلو گيرى نمود، زيرا از دندان فاسد زهر ترشح مىشود و اين زهر وارد جهاز هاضمه شده و از آنجا در خون رفته موجب آلودگى خون مىگردد و در نتيجه كار فوق العاده بر جهاز هاضمه تحميل مىكند و اين كار زيادى موجب سوء هضم، رماتيسم، تورم لوزتين و امراض ديگر مىگردد.
علت فساد دندان يكى دو تا نيست و به طور اختصار بعضى علل را ذكر مىكنيم:
1 - خوردن غذاهاى ناسازگار 2 - نشستن دندان.
3 - نوشيدن آب خيلى گرم و سرد.
4 - نوشيدن آب سرد بس از تناول غذاى بسيار گرم.
5 - شكستن يخ و چيزهاى سخت (مثل فندق و پسته).
6 - زياد مسواك زدن و زياد با چوب كبريت (و غيره) با دندانها ور رفتن.
تمام اقدامات فوق الذكر موجب از بين رفتن ميناى دندان گشته، زمينه را براى رشد ميكربها در مغز دندان فراهم مىكند.
يكى از تركيبات مهم بدن كه در ساختن دندانها، مقام مهمى دارد كلسيم مى باشد. وقتى كلسيم بدن كم شود دندانها، كرم مى خورند.
كلسيم در سبزيجات مخصوصا كلم و برگ تربچه و همچنين در لوبيا، توت فرنگى، بادام، فندق، انجير، سيب و انواع مركبات وجود دارد. جگر سياه و جگر سفيد، مخصوصا قسمت خرخره و مغز استخوانها انبارى از كلسيم مى باشند.
شخص سالم بالغ بر 900 گرم كلسيم دارد، از اين مقدار 890 گرم در اسكلت و دندانها است.
اگر يك روز، چند دانه تخم ريحان كوهى را در دهان خود بمكيد و بعد بجويد، تا يك سال دچار دندان درد نخواهيد شد.
اگر يك مشت انجير خشك را در يك ليتر آب يا بهتر از آن در يك ليتر شير بجوشانيد داروى مؤثرى بدست مىآيد كه در مورد تورم لثه‌هاى دندان مىتوان آن را غرغره و مضمضه گرد و نتايج مؤثرى گرفت.
براى رفع دندان درد، اگر كمى پنبه را با كافور آغشته كرده و در موضع درد بگذاريم، درد رفع مىشود.
مرهمى از صمغ درخت گردو درست كنيد و آن در حفرهء دندان كرم خورده بگذاريد. درد دندان ساكت مىشود و از پيشرفت پوسيدگى دندان جلوگيرى مى گردد.
غرغره گل ختمى براى دمل لثه‌هاى دندان مفيد است.
براى آبسه‌هاى دندان بايد نصف انجير را در آب يا شير بپزند و آن را يك ساعت روى آبسه نگه دارند.
اگر نمك را با سركه آميخته در دهن بگردانيم خونى كه از پاى دندان كشيده شده مىآيد قطع مىشود.
يك حبه قند را در يك قاشق فلزى قرار داده روى آتش آب نمائيد و بعد مقدارى گرد فلفل با آن مخلوط كرده گرم گرم در حفره ى دندانهاى كرم خورده بريزيد، درد آن را تسكين داده و از پيشرفت كرم خوردگى جلوگيرى مىكند.
همچنين ماليدن فلفل به لثه، درد دندان را ساكت مىكند.
اگر درد دندان از آبسه باشد، يعنى در اثر " پيله " كردن دندان باشد، بايد مطبوخى از ريشه ختمى و كوكنار تهيه كرده با مقدارى نشاسته گرم گرم در دهان گرفت تا پيله سرباز كند.
اگر دندان درد از كرم خوردگى باشد بايد پنبه كوچكى را به جوهر ميخك يا الكل طبى آغشته كرده و در سوراخ دندان گذاشت.
پرتقال دندانها را تقويت مىكند، با بيماريهاى دهان مبارزه مىكند، پيوره را از بين برده و دندانها را قوى مى سازد. پرتقال ضد تورم لثه‌هاى دندان است.
يك شلغم را بپزيد و آن را ريز ريز كرده و به شكل فرنى در آوريد.
هنگام درد دندان اگر اين ضماد را پشت گوش بگذاريد درد دندانها را فورا تسكين مىدهد.
براى رفع درد دندان، در گودى دندان پنبه اى آغشته به پياز را جا دهيد فورا درد را بر طرف مىكند.
اگر دندانى داشتيد كه كرم خورده بود و درد گرفت قبل از اينكه براى
عمل پيش دكتر دندان برويد سير را رنده كنيد و با كره‌اى كه نمك نداشته باشد مخلوط ساخته و روى گودى جائى كه درد مىكند بگذاريد.
براى رفع دندان درد بايد يك گلوله كوچك جعفرى نمك زده با روغن زيتون را در سوراخ دندان گذاشت.
اگر برگ چنار را با سركه بجوشانيد و صاف كنيد و بر دندان بماليد براى درد دندان مفيد است.
مضمضه كردن گشنيز كوبيده، مسكن درد دندان كرم خورده است.
زرد چوبه را كمى بو دهيد و نيم گرم آن را بجويد، براى تسكين درد دندان مفيد است.
ماليدن سركه با شويد بر دندان براى دفع لقى دندانها مفيد است.
سركه را با زيره سياه و مرزه مخلوط كنيد براى تسكين درد دندان و زخم لثه دندان نافع مى باشد.
سير دندانها را محكم مىكند و اگر لق شده باشد كمك مىكند تا دوباره ريشهء آنها سفت شود. سير، جرم ميناى دندانها را پاك مىكند.
جوشاندهء برگ شاه توت به مقدار شصت گرم در يك ليتر آب، درد دندان را هر قدر شديد و سخت باشد تخفيف داده و آرام مىكند و در اين صورت بايد آن را گرم گرم مدتى در دهان نگه داشت و بيرون ريخت و دوباره اين كار را تكرار كرد.
تخم رازيانه با نقل باديان و تخم زيرهء سبز و زيرهء سياه، تشكيل " چهار تخم گرم " را ميدهند كه دارو خانه‌ها آن را مىفروشند. ابن چهار تخم را باندازهء مساوى مىكوبند و با هم مخلوط مىكنند و به همان اندازه، زغال چوب تبريزى و زغال چوب
درخت گنه گنه يابيد را كوبيده به آن اضافه مىكنند و آن را به شكل گرد نرمى در مىآورند كه تشكيل بهترين گرد دندان را مىدهد. اگر دندانها را با چنين گردى بشويند هم ميناى آن پاك و براق مىشود و هم لثه‌هاى ان محكم و سالم مىگردد.
اين گرد را با دستمال مرطوب يا برس نرمى بايد به دندانها ماليد.
بهترين خمير دندان آن است كه با عسل درست شده باشد.
براى از بين بردن ورم لثه‌ها بايد با غذا شاهى خورد.
كمبود آب ليمو مىتواند سبب خونريزى لثه‌ها، يا پيدا شدن چرك در ريشه دندانها شود.
آب ليموى تازه كاملترين وسيله براى جلو گيرى و معالجه از عوارضى است كه علت بيماريهاى دندان و لق شدن و افتادن آن مىگردد. براى اينكه دندانهاى سفيدى داشته باشيد هر هفته يك بار آنها را با آب ليموى تازه مسواك بزنيد.
خمير دندانى از ترب سياه درست مىكنند كه لثه‌ها را فوق العاده تقويت مىكند. براى تهيهء آن بايد سى گرم ترب سياه را مدت پانزده روز در يك ليتر عرق با سى گرم تخم رازيانه و پانزده گرم پونه بخيسانند و دندان را با آن بشويند و لثه‌ها را مالش دهند.
برگهاى سبز ترب سياه را اگر بجوند لثه‌هاى دندان را تقويت مىكند.
خوردن آب برگ چغندر جهت دندان درد مفيد است.
در هنگام بروز درد دندانها ممكنست كودكان دچار خارش مخصوصى در لثه‌ها بشوند و در نتيجه شب ناراحت بخوابند. در اين گونه موارد بايد لثه‌هاى كودك را با گليسيرين براته يك دوره مالش درد تا رفع خارش شود.
اگر مىخواهيد دندانهاى بچه تان زودتر در بيايد انگشتان خود را با آب و
صابون بشوئيد و تميز كنيد و آن را در مخلوطى مساوى از آب جوشيده و آب ليموى تازه فرو كنيد و روزى چند بار لثه‌هاى كودك خويش را با آن مالش دهيد.
اگر دندانهاى نوزاد دير در مىآيد و توليد زحمت كرده است ريشهء گل ختمى بدست او بدهيد تا آن را بمكد. اين عمل به زود در آمدن دندانها كمك مىكند.
براى درمان مختصر پيوره در منزل مىتوانيد پوست تخم مرغ را نرم سائيده، به لثه‌ها بماليد. چون داراى مواد آهكى است در شفاى دندان مؤثر واقع مىشود.
براى بهبودى پيوره، سعد كوفى، سماق، گل سرخ، جفت، پوست انار شيرين، مازو، گل ارمنى، و پوست هليله زرد را از هر كدام به مقدار مساوى نرم بسائيد و شبها بعد از غذا در موقع خواب به پاى دندانها بپاشيد و بخوابيد و صبح دهان را با آب سرد و جوش شيرين يا نمك نرم تميز كنيد.
بيماريهاى دهان بزاق يا آب دهان بزاق كه همان آب دهان باشد و از غده‌هاى زير زبان تراوش دارد، گاهى در اثر غلبهء رطوبات و خوردن غذاهاى بارد از قبيل كاهو، ماست، هندوانه، خيار، و چاى زياد و امثال اينها توليد مىگردد كه مرتب دهان از آب پر مىشود و در وسط صحبت گاهى از دهان بيرون مىريزد كه شخص ناراحت مىگردد.
براى جلو گيرى از زيادى آب دهان، خوردن عسل بسيار نافع است و به كلى مرض را مرتفع خواهد نمود.
اگر زنجبيل، دارچين، قولنجان از هر كدام يك مثقال، نيم كوب نموده دم نمائيد پس از آماده شدن چند استكان با نبات ميل كنيد ريزش آب دهان مرتفع مىگردد.
قرص نعناع را بجويد براى جلو گيرى از ريرش آب دهان مفيد است.
مكيدن چند دانه آب نبات هل دار در كاهش آب دهان نتيجه بخش است.
خوردن زولبيا و باميه و پشمك در رفع زيادى آب دهان نافع خواهد بود.
براى كم كردن بزاق دهان مرباى شقاقل و مرباى تمشك بسيار مفيد است.
تاويل دهان گاهى در اثر غذاهاى بسيار داغ مثل چاى و آش بسيار داغ ممكن است سقف دهان تاول يا جوش بزند، در اين مواقع بايد اسفرزه را در آب خيسانده و لعاب آن را در دهان مضمضه نموده و ميل نمايند. ناگفته نماند اسفرزه از آن قسم داروهائى مىباشد كه مغزوانهء آن را نتوان خورد زيرا سم است ولى لعاب خيساندهء آن بلا مانع است.
دانهء گشنيز را نرم سائيده با آرد نخودچى و قدرى قند سائيده مخلوط نموده ميل كنيد براى جوش سقف دهان مفيد است.
براى رفع جوشهاى سقف دهان خوردن كاهو يا تراشيده مغز خيار مفيد است.
ضد عفونى دهان بهترين ترتيب براى ضد عفونى كردن دهان و از بين بردن ميكروب كه معمولا از راه دهان داخل بدن مىشوند همانا خوردن پياز است. شما يك دانه پياز را مدت 5 دقيقه بجويد (گاهى اوقات يك دقيقه كافى است) و مطمئن باشيد ديگر هيچ ميكربى در دهان شما زنده نخواهد ماند و همه آنها از بين خواهند رفت.
همچنين سيب دهان را ضد عفونى مىكند.
آب ليمو ترشحات غده‌هاى دهان را زياد مىكند ميكروبها را كشته و خنثى
كرده و دهان را ضد عفونى مىكند.
تورم داخل دهان اگر به مقدار زيادى گردو خورده شود باعث ورم سقف دهان، گلو و لثه‌هاى دندان مىشود.
اگر اتفاق بيفتد كه مقدار زيادى گردو خورده باشيد بهتر است دهان و حلق خود را با آب كاملا بشوئيد.
دمكردهء سرخ وليك (مخلوط با مختصر عسل) براى درمان تورم و جراحات مخاط دهان مفيد است.
كسانى كه حلق و دهان آنها در اثر استعمال دخانيات تحريك شده اند با اكليل كوهى مىتوانند آن را درمان بخشند.
بوى دهان بدبوئى دهان به علل مختلف پيدا مىشود:
1 - ناپاكى دهان: براى پاك كردن دهان گاهى مسواك كردن با خمير دندان كافى نيست. در اين گونه موارد يك شربت قليائى و يا محلول آب اكسيژنه مفيد واقع مىشود.
2 - بدبوئى دهان به علت فساد دندانها: اين بدبوئى را مىتوان با معالجهء دندانها فاسد شده. بر طرف كرد.
3 - بدبوئى دهان به علت پيوره: پيداست با معالجهء پيوره، اين نوع بدبوئى دهان درمان پذير است.
4 - بدبوئى دهان به علت اختلالات هاضمه - با درمان سوء هضم بوى بد دهان علاج پذير است.
5 - بدبوئى دهان به علت لوزه‌هاى چركى: با معالجه لوزتين درمان پذير است.
6 - نوعى بيمارى بينى توليد بدبوئى در دهان مىكند.
7 - بدبوئى دهان به علت قاعدگى و با باردارى: با رعايت بهداشت عمومى
مىتوان تا اندازه اى از اين نوع بدبوئى جلو گيرى كرد.
8 - بدبوئى دهان به علت فقر و گرسنگى غذايى: پيداست با رفع گرسنگى و خوردن مواد مورد نياز تن مثل (شير) مىتوان اين نوع بدبوئى را بر طرف كرد.
كسانى كه نفس بدبوئى دارند و خود و اطرافيان خويش از اين موضوع در زحمت مى بينند بايد يك ربع ساعت جعفرى بجوند و بعد تفاله‌هاى آن را از دهان بيرون بياورند و يك سيب درختى را در خوب جويده بخورند.
براى رفع بوى بد دهان هر روز دهان و دندانها را با محلول جوش شيرين بشوئيد.
بوى بد دهان اگر بر اثر گرمى باشد، آبغوره را در دهان بريزيد و با انگشت لثه‌ها را محكم مالش دهيد و مايع را غرغره كرده بيرون بريزيد. اين كار تا پنج روز اگر تكرار شود مفيد مى باشد.
بعد از خوردن سير، يك يا دو دانه قهوهء بوداده را چند دقيقه بجويد و فرو دهيد.
دل درد ترخون براى مداواى انواع دل درد به كار مى رود. جوشانده آن را به مقدار 25 تا 30 گرم در يك ليتر آب مصرف كنيد.
دم كرده چند شاخه جعفرى با يك فنجان آب، دل دردهاى فصلى را درمان مىكند.
مصرف دمكرده تخم رازيانه به مقدار 15 گرم در يك ليتر آب براى درمان دل درد توصيه مىشود.
برگهاى سفت كلم را له كرده كمى بپزيد، بعد آن را روى دل بگذاريد و با پارجه پشمى ببنديد روزى 2 تا 3 بار اين ضماد را تجديد كنيد.
خوردن روغن بادام شيرين جهت پيچش شكم و دل درد مفيد بوده و آرام - بخش است.
خوردن شويد، مسكن دل درد مىباشد.
تخم اسفناج دردهاى دل را درمان مىكند. مقدار خوراك تخم اسفناج تا يك مثقال است در موقع دل درد، بايد از دادن مسهل مطلقا خوددارى كرد. در صورتى كه مطمئن باشيد دل درد ناشى از ثقل سرد است 5 قطره جوهر نعناع با كمى آب قند ميل كنيد.
احتياط:
خيار اگر خيلى رسيده و زرد شده خورده شود توليد دل درد مىكند. همچنين اشخاصى كه طبع صفراوى و دموى دارند اين نوع خيار به آنها نمىسازد و باعث تحريك دل درد آنها مىشود.
دمل يا كورك * در اثر غلظت كثافات خون در بدن هر كجا مستعد و مساعد باشد دانهء كوچكى بوجود مى آيد كه ابتدا خارش زياد دارد، پس از يكى دو روز دانه قرمز و سخت و گرم مىشود و پس از چند روز ديگر اطراف آن دانه ورم نموده و چرك زير جلد جمع شده و تب خفيفى عارض مىگردد.
براى معالجه آن ابتدا بايد آش آبغوره ميل نمود تا اخلاط داخلى صاف و
مزاج خنك شود و از فشار درد بكاهد و بعد به معالجات خارجى و به بيرون آوردن چركها پرداخت.
براى درمان دمل اين روشها مورد استفاده قرار مى گيرد:
آرد جو را به صورت ضماد روى دملهاى چركى بگذاريد تا سر باز كند و چرك از آن خارج شود.
ضماد خيلى گرم انجير تازه يا خشك كه در شير يا آب پخته شود، درد دمل و سودا را تسكين داده و آنها را مىرساند و در نتيجه زودتر سر وا مىكند.
براى معالجهء دمل و كورك و انواع آبسه‌هاى چركى بايد خاكستر چوب مو را در آب ريخت و يك ساعت آن را روى آتش ملايمى گذاشت تا بجوشد. سپس آن را صاف كرده و كمپرس كرد.
ميوهء زيتون اگر خوب رسيده باشد و آن را بكوبيد و نرم كنند و به شكل ضماد روى دمل و آبسه بگذارند به زودى آن را خواهد رسانيد و سر آن را باز خواهد كرد.
آرد باقلا را به شكل ضماد بر روى دملهاى كوچك و بزرگ و يا آبسه مىگذارند زخم آن را بسرعت التيام مىدهد.
ضمادهاى پياز آب پز يا پياز را كه در خاكستر داغ پخته شده است اگر خيلى گرم استعمال كنيد در مورد رساندن آبسه، كورك و دملهاى كوچك و بزرك مؤثر است و شفاى آن را بسرعت جلو مىاندازد.
ضماد شلغم براى معالجه انواع دمل و كورك مصرف مىشود و ورم آن را به كلى از بين مىبرد. براى تهيهء آن يك شلغم را بپزيد و آن را ريز ريز كرده و به شكل فرنى در آوريد و مثل ضمادى روى دمل بگذاريد.
براى دمل پستان مى توان شربت آبليموى ترش نوشيد. تا سه روز برگ خرفه تازه را كوبيده، يا اسفرزه خيسانده را ضماد نموده يا آب آن را به موضع بماليد.
ليمو چون خون را پاك مىكند براى جوش پوست، دمل، كورك، سودا و امراض جلدى ديگر نيز فايده دارد.
ديفترى ديفترى يا خناق، ورم غشاء مخاطى و مرضى است كه در گلو بروز مىكند و حلق و حنجره و قصبه الريه را مبتلا مى سازد و در جاى بروز آن پرده سفيدى به نام غشاء كاذب پيدا مىشود كه بتدريج حلق و حنجره را فرا مى گيرد. تب و سرفه و گرفتگى صدا و عوارض قلبى نيز عارض مى گردد. اين مرض به سرعت سرايت مى يابد، بر ضد ديفترى سرم و براى جلو گيرى از آن نيز واكسن وجود دارد.
جوشانده ترب جهت ديفترى مفيد است و ضد قارچهاى سمى است. غرغره با آب جوشانده ترب مخصوصا همراه با سكنجبين اثر زيادى در درمان ديفترى دارد. بذر ترب هم با سكنجبين جهت ديفترى مفيد است.
رب پوست سبز گردو كه با عسل يا شيره انگور تهيه شود جهت ديفترى مفيد است.
آب پياز كه دفع سموم مىكند يكى از داروهاى خوب ضد ديفترى است.
آب پياز اگر بماند خوب نيست، بايد آن را تازه به تازه بخوريد.
براى درمان ديفترى با آب جوشانده گل بنفشه، ختمى و شكر، تنقيه نمائيد سپس آب سماق يا آبغوره با سركه يا آب انار ترش يا آب عناب يا آب گشنيز را پيوسته نيمگرم غرغره نمائيد. جو را جوشانده آب آن را با آب اسفرزه و شيرهء
خرفه و شكر و آب هندوانه را دمادم بنوشيد. آب آلو با شربت نيلوفر مفيد است. طرز تهيه شربت نيلوفر اينست كه: مشتى گل نيلوفر را در آب جوشاند تا به نيم برسد، سپس آن را صاف كرده با شكر قوام آوريد. از غرغره سرد پرهيز كرده، آن را نيمگرم انجام دهيد.
ذات الجنب (ورم پرده داخلى پهلو) ذات الجنب ورم پرده درونى پهلو است كه باعث درد پهلو و تنگى نفس و سرفه مىشود.
ذات الجنب كه محصول سوء تغذيه طولانى است، از خطرناكترين بيماريهاى دوران طفوليت است. براى جلوگيرى از اين بيمارى بهترين راه، خوردن غذاى مناسب به اطفال و محصول نگاهداشتن آنها از سرماست.
اسفناج با كشك الشعير و ماش پوست كنده براى ذات الجنب نافع است.
از جوشاندن جو در آب مايعى بدست مىآيد كه آن را ماء الشعير مى نامند.
اين مايع براى ذات الجنب توصيه و تجويز مىشود.
رماتيسم رماتيسم بيمارى درد مفاصل است. در اين بيمارى استخوانها و اعصاب و نسوج و عضلات اطراف مفصلها، خصوصا مفاصل دست و پا درد مى گيرد.
و ممكن است بر اثر اين علل باشد:
- 1 كم بنيگى و ضعف مزاج و ناتوانى و كبر سن.
2 - زندگى در اماكن مرطوب و هواى رطوبت دار مثل كنار دريا.
3 - كار در جاهاى مرطوب مثل حمام و معادن زغال و برنجكارى.
4 - تنبلى كليه و سستى كبد كه نتواند سموم را دفع كند.
5 - افراط در خوردن تخم مرغ و گوشت و مواد حيوانى و چربى زياد كه سبب مىشود بدن نتواند آنها را خوب تصفيه كند.
جوشاندهء برگ و گل سيب زمينى به مقدار سى گرم در يك ليتر آب را به اشخاصى كه مبتلا به رماتيسم شده اند تجويز مىكنند.
حمام آويشن مقويست و استحمام با آن به اشخاصى كه مبتلا به رماتيسم هستند توصيه شده است، زيرا جريان خون در زير پوست را منظم مىكند.
پانصد گرم آويشن را در كيسهء كوچك بريزيد و مدت يك ربع ساعت آن را در مقدار لازم آب بجوشانيد. بعد كيسهء محتوى آويشن و آب جوشيده آن را دروان حمام كه داراى آب گرم است خالى كنيد (درجهء آب گرم وان بايد 35 تا 40
درجه باشد).
بيمار در حدود بيست دقيقه در وان استراحت كند وبلا فاصله از حمام در آمده و در تختخواب خود دراز بكشد و روى خود را با لحاف بپوشاند تا به خوبى گرم شود و عرق كند.
براى معالجهء دردهائى كه منشاء آن رماتيسم است بايد جوشاندهء سيب و شيرين بيان را مصرف كرد.
براى تهيهء اين جوشانده بايد دو يا سه سيب را چهار قطعه بكنيد و با پوست يك ربع ساعت در يك ليتر آب بجوشانيد و كمى شيرين بيان به آن اضافه كنيد.
براى معالجهء رماتيسم، باندازهء مساوى برگ خشك درخت فندق و برگ خشك درخت گردو را با كمى خاكستر آتش سيگار و نمك نرم و سائيده مخلوط كنيد و همهء آنها را در روغن زيتون بپزيد و سپس آن را به پا يا جائى كه درد مىكند بماليد و مالش دهيد.
(تانن) و املاح پتاسيم كه در گلابى وجود دارد اسيد اوريك را به هر اندازه و مقدارى كه باشد حل مىكند، به همين جهت است كسانى كه مبتلا به رماتيسم و درد مفاصل كه باشند گلابى براى آنها فوق العاده مفيد است و يكى از ميوه‌هائى است كه جاى داروى گرانبهائى را در معالجهء امراض آنها به عهده گرفته است، ولى بايد در هر حال گلابى رسيده و لطيف را انتخاب كنند و مصرف نمايند.
اگر روغن زيتون را با سير كوبيده مخلوط كنند مرهمى به وجود مىآيد كه براى انواع رماتيسم و درد عضلات و يا اعصاب گرانبهاست و بايد با دست آن را روى موضع درد بمالند و ماساژ دهند.
براى درمان رماتيسم از برگ كلم ضمادى بدين ترتيب درست كنيد:
بايد برگها را به كمك يك بطرى و يا يك نورد له كرده و كمى در آتش
گذاشت تا بپزد. بعد آن را روى عضوى كه درد مىكند گذاشته و با پارچهء پشمى بست و هر روز بايد اين ضماد را دو يا سه بار تجديد كرد.
در مورد بيماران مبتلا به رماتيسم، بايد چند گرم مرزنگوش خشك را كوبيده، در نيم ليتر روغن زيتون بريزيد و مدت دو ساعت ظرف آن را در ظرف ديگرى مملو از آب روى آتش بجوشانيد. سپس در بطرى پر كرده و در جاى خنكى آن را نگاهدارى كنيد و در محل دردناك بماليد، درد كاهش مى يابد.
نيم مشت جعفرى خشك را با نيم ليتر آب بجوشانيد و تا موقعى كه گرم است آن را بنوشيد. براى رفع رماتيسم فوق العاده مفيد است.
رازيانه به واسطه خاصيت ادرار آور خود براى اشخاص مبتلا به رماتيسم تجويز مىشود.
جوشانده برگ و گل سيب زمينى به مقدار سى گرم در يك ليتر آب براى رماتيسم توصيه مىشود.
سيب زمينى ترشى براى مبتلايان به رماتيسم مفيد است.
براى درمان رماتيسم صبحهاى ناشتا يك حبه سير بخوريد. همچنين مىتوانيد سى گرم سير رنده شده را در يك ربع ليتر الكل نود درجه به مدت يك ماه و نيم بخيسانيد و مدت 6 ماه قبل از ناهار و شام 6 قطره از اين مخلوط سير و الكل را با مقدار كمى آب مصرف كنيد.
ضمادهايى كه از سير مىشود درد رماتيسم را تسكين مىدهد. بايد هر روز دو سه بار اين مرهم را به جاهاى دردناك بماليد و براى تهيه مرهم بايد سير را رنده كرد و دو برابر آن روغن كامفره به آن اضافه نمود.
سى تا شصت گرم ريشه شنگ را در ليتر آب به مدت نيم ساعت بجوشانيد
و صبح ناشتا، بين غذاهاى اصلى بخوريد.
خوردن آب هويج خام صبح ناشتا در درمان رماتيسم و دردهاى مفصلى مؤثر است.
جوشانده گل گندم به مقدار 15 إلى 25 گرم در يك ليتر آب براى تسكين دردهاى رماتيسمى مفيد است.
دمكرده گل طاووسى به مقدار يك قاشق چاى خورى در يك ليوان آبجوش براى معالجه رماتيسم مصرف مىشود ولى نبايد بيش از سه فنجان از دمكرده آن مصرف شود.
شاه پسند طبى ضد رماتيسم است. دمكرده آن سى تا چهل گرم در يك ليتر آب است كه بايد ده دقيقه جوشانده شود.
براى درمان رماتيسم، 25 تا 30 گرم زبان گنجشك را در يك ليتر آب دم كرده ميل نمائيد تا شفا يابيد.
دمكرده گل مريم نخودى براى درمان رماتيسم مفيد است. يك قاشق شربت خورى مريم نخودى خشك را در يك ليوان آبجوش بريز يد و روزى چهار فنجان از آن بنوشيد در بيمارى رماتيسم مصرف كرده 20 تا 40 گرم باد آورد در يك ليتر آب مصرف مىشود.
ريشه برگ بابا آدم در معالجه رماتيسم مؤثر واقع مىشود.
اگر مبتلايان به رماتيسم، روغن بابونه را در جاهاى دردناك بدن خود بمالند درد شان تسكين مى يابد.
آويشن كوهى براى درمان رماتيسم و ورم مفاصل مفيد است. براى اين
منظور گل و برگ آويشن كوهى را له كرده و در ظرفى روى اجاق گرم كنيد و گرما گرم روى ناحيه اى كه درد مىكند بگذاريد و ببنديد تا درد رفع شود.
كاكوتى براى درمان رماتيسم مفيد است.
مقدار مصرف آن به صورت دمكرده، پانزده تا بيست و پنج گرم در يك ليتر آب است.
جوشانده گل باقلا به مقدار سى تا شصت گرم در يك ليتر آب، اگر در فواصل غذا يك فنجان از آن مصرف شود، براى رماتيسم و درد مفاصل بسيار مفيد است.
تره فرنگى در حالى كه به امعاء داخلى استراحت مىدهد، آنها را تقويت هم مىكند و داراى خاصيت ادرار آور قوى است. روى اين دو خاصيت براى رماتيسم و درد مفصل بسيار مفيد است.
پياز چون ادرار آورى قوى است در معالجه رماتيسم مفصلى مصرف مىشود.
كسانى كه مبتلا به رماتيسم هستند بايد روزانه پياز زيادى بخورند.
ترب سياه براى درمان رماتيسم تجويز شده است.
جوشانده ترخون به مقدار بيست و پنج تا سى گرم در يك ليتر آب براى دردهاى رماتيسمى مفيد است. همچنين دم كرده آن به مقدار پنج گرم ترخون خرد شده در يك فنجان آب جوش كه به مدت ده دقيقه دم بكشد و بعد از صرف غذا ميل شود براى رفع دردهاى رماتيسمى تجويز مىشود.
انگور براى درمان رماتيسم مصرف مىشود. در اين مورد هر روز سه ليوان كوچك آب انگور را در طول روز در ساعتهائى كه فاصله زيادى با غذا دارد ميل كنيد.
كسانى كه رماتيسم دارند وقتى به حمام مىروند مىتوانند تفاله‌هاى انگور را به بدن خود بمالند و مدتى بنشينند و بدن را با آن بشويند.
انگور فرنگى بواسطه خاصيت ادرار آور خود براى مبتلايان به رماتيسم مفيد است. دمكرده برگ انگور فرنگى به مقدار سى تا پنجاه گرم در يك ليتر آب اگر به مقدار دو تا سه فنجان در روز مصرف شود رماتيسم را درمان مىكند.
براى معالجه رماتيسم بايد بادام تلخ را كوبيد و به شكل ضماد در آورد و روى قسمتهايى كه درد مىكند گذاشت.
تمشك خنك براى مبتلايان به روماتيسم مفيد است.
توت فرنگى را براى مبتلايان به رماتيسم و درد مفاصل توصيه مى كنند.
جوشانده ريشه و برگ خشك توت فرنگى به مقدار سى گرم در يك ليتر آب براى رماتيسم بسيار مفيد است.
خربزه چون ادرار آور است براى مبتلايان به رماتيسم مفيد است.
مصرف سيب را به اشخاصى كه مبتلا به روماتيسم مزمن و درد مفاصل هستند توصيه مى كنند.
گيلاس چون خاصيت ادرار آور دارد براى مبتلايان به رماتيسم و دردهاى مفاصلى مفيد است و همچنين مصرف دمكرده دم گيلاس به مقدار ده گرم در يك ليتر آب همين خاصيت را دارد و نيز جوشانده سى گرم دم گيلاس در يك ليتر آب به مدت ده دقيقه براى رماتيسم مفيد است.
تاجريزى بطور ماليدنى بر ضد رماتيسم و درد مفاصل مورد استفاده قرار مى گيرد.
تربچه ضد سستى استخوانها و مسموميت بدن است و به اين علت آن را چون پاك كننده كبد و كليه‌ها مىدانند، در مورد ورم مفصل مزمن مصرف آن را توصيه مىكنند.
گل كلم براى كسانى كه ورم مفاصل دارند و مبتلا به رماتيسم هستند توصيه شده است.
مصرف كاسنى را در مورد ورم مفاصل توصيه مى كنند.
براى درد مفاصل يك شلغم را بپزيد و آن را ريز ريز كرده به شكل فرنى در آوريد و مثل ضمادى روى مفاصلى كه درد مىكند بماليد.
مصرف گوجه فرنگى راى اشخاص مبتلا به درد مفاصل تجويز شده است.
بيماران مبتلا به رماتيسم و درد مفاصل بايد موز مصرف كنند.
براى مبارزه بر ضد رماتيسم بايد كرفس را قطعه قطعه كرده و در آب جوشانيد و آب جوشيدهء آن را نوشيد.
براى اينكه رماتيسم به كلى ريشه كن گردد، بايد بيست و يك روز تمام هر روز يك ليوان آب كرفس خورد.
كرفس را بكوبيد و با آرد برنج مخلوط كنيد و به صورت ضماد در آوريد و در جاهاى دردناك بدنتان بگذاريد، درد رماتيسم را تسكين خواهد داد. اين ضماد بيشتر مؤثر خواهد شد، اگر سالاد كرفس را يا پياز خام و آب ليمو و چند قطره روغن زيتون تهيه كنيد و چند روز غذاى خود را منحصر به آن كنيد درمان مؤثرى خواهد بود.
اخيرا از غدد فوق كليه، داروى گران قيمتى استخراج كرده اند كه كور تيز ن نام دارد و معالج روماتيسم مى باشد. اين هورمون اخيرا در خرما كشف شده است همچنين پرتقال با خرما ضد رماتيسم است.
احتياط:
مصرف مارچوبه در رماتيسم شديد مفصلى به علت اينكه ايجاد ناراحتى
مىكند ممنوع است.
اسفناج چون داراى نمك اسيد اوكساليك است براى اشخاصى كه مبتلا به رماتيسم هستند و مفاصل آنها ورم كرده منع شده است.
راشيتيسم (نرمى استخوان) راشيتيسم مرض نرمى استخوانهاست و در كودكانى كه غذاى كافى نمى خورند و ويتامين " د " به حد كافى به آنها نمىرسد توليد مىشود و استخوان بندى بيمار به حالت غضروفى باقى مىماند و ساقها و ستون فقرات كج مىشود. معالجه آن با خوردن غذاهاى ويتامين دار و روغن ماهى و استراحت در معرض اشعه آفتاب صورت مى گيرد.
بچه‌هايى كه استخوان نرم دارند و يا مبتلا به رماتيسم و كم خونى هستند بايد تن آبها را با روغن زيتون مالش داد.
ديدن منظره ء بچه‌هائى كه مبتلا به راشيتيسم هستند سخت و دردناك است. اغلب اين منظره نتيجه كمبود ويتامينهاى ضد راشيتيسم در غذاى كودكان است. بايد بچه‌ها را ولو خيلى كوچك و خردسال باشند به آب انگور عادت داد و با هوشيارى و فراست، رژيم انگور را دربارهء آنها اجرا كرد و علاوه بر انگور ميوه‌هائى مثل سيب درختى، پرتقال، آلو، توت فرنگى، هلو و غير آن داد.
ترب ضد سستى استخوانهاست.
توصيه مىشود به بچه‌هاى خرد سال و شير خوار هر روز آب پرتقال بدهيم.
بدين ترتيب كه در شير يا غذاى آردى آنها يك تا سه قاشق چايخورى آب پرتقال اضافه كنيم تا از ابتلاى آنها به راشيتيسم جلو گيرى كند.
پياز سرشار از سيليس است. اين ماده به مقدار خيلى زياد در بدن موجود است و براى تشكيل و نگهدارى استخوانها و شرائين كاملا لازم است.
به اشخاصى كه مبتلا به راشيتيسم شده اند مصرف آهك (كليسم) را تجويز مىكنند تا استخوانهاى آنها محكم و سفت شود. ولى اين نوع معالجه ناقص است زيرا در اين مورد آهك بايد به " سيليكات دوشو " تبديل شود تا استخوانها را محكم كرده و شرائين را نرم و داراى خاصيت ارتجاعى سازد.
در يك شيشهء در گشاد صد گرم آهك آب ديده را با چهار ليتر آب باران مخلوط كنيد و به هم بزنيد و بعد بگذاريد مدتى به حال خود باقى بماند. سپس آب آن را ظرف به ظرف كنيد و دو بريزيد رسوبى را كه در ته شيشه مانده است بايد وزن كرد و صد برابر آن آب جوشيده به آن اضافه كرد و به هم زد و مدتى به حال خود گذاشت پس از چند ساعت بايد آب آن را ظرف به ظرف كرد.
آبى كه به اين وسيله بدست مىآيد آب آهكى طبى است كه بايد آن را به مقدار ده گرم با يك ليتر آب مخلوط كرد و اگر ميل داريد آب ليموى تازه را هم به آن اضافه نمائيد.
مصرف گوجه فرنگى براى اشخاص مبتلا به راشيتيسم توصيه شده است.
جوشاندهء سيصد گرم برگ درخت گردو را همراه با دو كيلو نمك دريايى به آب حمامهاى بچه‌هاى ضعيف و مبتلا به راشيتيسم اضافه كنيد و تن آنها را با اين آب بشوئيد.
تخم شنبليله براى درمان نرمى استخوانها مفيد است.
بيماريهاى روده‌اى بعد از گذشتن از مرز 40 سالگى بايد توجه داشت كه روده غذاهاى ناباب را نمى تواند مثل گذاشته هضم كند و ناراحت و فرسوده مىشود. براى سلامتى روده‌ها بايد دستورات زير را به كار ببريد:
از صرف غذاهائى كه توليد گاز زياد مىنمايد خوددارى كنيد. مثلا از خوردن پياز و لوبيا كه مولد گاز هستند و يا غذاهاى سنگين و پر چربى كه احتياج به فعاليت هضمى بيشتر دارد پرهيز كنيد. در عوض ميوه زياد ميل كنيد. سبزيجات غالبا براى دستگاه گوارش مفيد هستند زيرا اين قبيل اغذيهء گياهى، حجيم بوده و موجب تحريك روده گرديده و به عمل هضم كمك مينمايند.
آشاميدن آب زياد براى روده فوق العاده مفيد است.
از آنچه موجب سنگينى و تنبلى روده مىشود دورى نمائيد. گردش در هواى آزاد و ورزش سبك در كار روده مؤثر است.
فراموش نكنيد كه روده ضامن سلامتى و ادامهء حيات اعضاء بدن شماست و اگر خوب از آن محافظت كنيد آن هم مراقب خوبى براى سلامتى و انبساط خاطر شما خواهد بود.
در موقع يبوست مزاج، مدفوعات تخمير مىشود. افراط در غذاهاى نشاسته‌اى، آردى، غلات، روغنها و شيرينيهاى مخلوط و مختلف هم توليد گاز و نفخ شديد در امعاء مىكند. برعكس وقتى كسى كه مبتلا به گاز و نفخ زياد روده‌هاست غذاهاى سازگار بخورد ديگر احساس نفخى در شكم و امعاء خود نخواهد كرد و در نتيجه درد شكم و پهلو بر طرف خواهد شد.
يك رژيم ده روزه انگور چارهء قطعى گاز و نفخ زياد امعاء است.
براى از بين بردن ميكروبهاى روده‌ها آويشن و كاكوتى را در ماست و
دوغ ريخته مى خوردند.
باديان و انيسون نيز كه از سبزيهاى معطر مىباشند اخيرا مورد استفاده قرار گرفته و در ضد عفونى كردن روده‌ها كمك بزرگى مى كنند.
انواع سير و پياز و تره نيز در ضد عفونى كردن روده‌ها مؤثر مى باشند و ميكربهاى روده اى را از بين مى برند.
انجير تازه و خشك يكى از غذاهاى موافق اين عمل است. خوردن ناردان، خاكشى، شكر سرخ و بهتر از همه سير و پياز و همچنين تنقيه با ريشهء گل خطمى بهترين داروى ضد تعفن روده‌ها مى باشد.
پرتقال دافع باد شكم است و در حالى كه دستگاه هاضمه را نرم مىكند باد شكم را دفع مى سازد. كلم عمل روده‌ها را تقويت و آن را ضد عفونى مىكند.
اسطو خدوس گاز روده‌ها را شفا مى بخشد.
ورم رودهء بزرگ به علت انسداد روده‌ها بوجود مىآيد نه به علت وجود ميكروب.
بنابر اين براى معالجه كوليت و ورم امعاء، پرتقال و مركبات بهترين و طبيعى ترين داروست كه بايد رژيم پرتقال گرفت و فقط و نارنگى خورد و بجاى غذاهاى ديگر موز را جانشين آن كرد.
براى ورم روده (كوليت) بايد در روز، هر ساعت يك ليوان آب انگور نوشيد و فرداى آن روز هر يك ساعت به يك ساعت آب نصف ليمو يا تمام آن را گرفته و منحصرا آب ليمو خورد و اين كار ر در هر روز از دوازده تا چهارده ساعت ادامه داد و شبها هيچ چيز ديگرى نخورد.
در درمان عفونتهاى روده اى و حتى زخم مجارى روده‌ها از هويج كمك مى گيرند.
تنقيه با آب نيمگرم چغندر، جهت ورم روده گرفتگى آن نافع است.
پرتقال با خرمالو ضد كوليت است. ليمو جدا روده‌ها را تقويت مىكند.
مصرف كلم به دستگاه بدن، آهك، گوگرد و املاح پتاسيك كه اعمال روده‌ها را تقويت مىكند مىبخشد و روده‌ها را ضد عفونى كرده، سپس بواسطهء طبيعت سلولزى خود آنها را به انقباض واميدارد.
آزمايشهاى متعدد معلوم كرده است كه شاهى آبى داراى تعداد زيادى از مادهء ضد ميكروب (آنتى بيوتيك) است و به حدى اين ماده مؤثر است كه اگر كسى.
زخمهاى كوچكى در روده داشته باشد با مصرف بيست گرم شاهى آبى در روز، به زودى شفا خواهيد يافت و ديگر احتياجى به پنى سيلين كه بايد در موارد استثنائى و خيلى وخيم و سخت استعمال كند نخواهد داشت.
كسانى كه روده‌هاى تنبلى دارند اگر قبل از صرف غذاى اصلى خود موقع ناهار و شام ده تا دوازده گوجه يا آلوى سياه خشك را كه به ترتيب زير تهيه شده باشد مصرف نمايند فايده و نتيجه مطلوبى خواهند گرفت. طرز تهيهء آن چنين است:
شب پيش از غذا، ده تا دوازده آلوچهء خشك را جدا كرده و گوشه اى از آن را با كارد سرتيز شكاف بدهيد و يك ساعت آن را در آب خيس كنيد و بعد آن را در همان آب، يك تا سه ساعت بجوشانيد و سه بار آب آن را با آب گرم عوض كنيد و آن را تا گرم است در آغاز غذاى اصلى خود يعنى موقع ناهار يا شام مصرف كنيد.
يك قاشق سوپخورى روغن زيتون اگر صبح ناشتا خورده شود علاوه بر اينكه هيچگونه دل دردى بوجود نمى آورد، مجارى روده‌ها را چرب كرده و به تودهء اغذيه اى در آنجا جمع شده اند اجازه مىدهد راه عادى خود را آهسته
اهسته طى كنند.
بيماريهاى روده براى معالجه روده‌ها از پياز پخته استفاده كنيد. جعفرى روده‌ها را ضد عفونى مى سازد.
براى رفع گاز روده، تخم رازيانه را به مقدار 15 گرم در يك ليتر آب دم كنيد و با هر غذا يك فنجان آن را مصرف نمائيد.
شيگ روده‌ها را به كار مى اندازد.
پوست تازه پرتقال يا نارنج را بجوشانيد و شيرين كرده مصرف نمائيد، روده‌ها را ضد عفونى مىكند.
براى درمان ورم روده‌ها 2 تا 3 سيب را قطعه قطعه كرده با پوست به مدت يك ربع ساعت در يك ليتر آب بجوشانيد و كمى شيرين بيان به آن اضافه كرده مصرف نمائيد.
ترنجبين در امراض روده به مقدار 10 إلى 70 گرم، هم بطور ساده و هم مركب مصرف مىشود.
جوشانده 30 تا 40 گرم عناب خشك در يك ليتر آب به مدت نيم ساعت، براى درمان تحريكات و عفونتهاى روده مفيد است.
مصرف جوشانده سه قاشق سوپخورى تخم كتان در يك ليتر آبجوش براى درمان ورم روده كوچك مفيد است.
برگ بو ضد عفونت روده‌هاست. مقدار مصرف آن چهار گرم در يك ليوان آبجوش است.
جوشانده غليظ زغال اخته فرنگى، چه تازه و چه خشك، به مقدار يك مشت در نيم ليتر آب كه كمى شكر به آن اضافه شود، در درمان انسداد روده مفيد است و بايد اين جوشانده را چهار تا 6 فنجان در هر روز مصرف كرد.
احتياط - كسانى كه ورم روده دارند نبايد اسفناج مصرف كنند.
بيماريهاى ريوى ريه عضوى است ظريف و حساس كه مبارزه با هواى آلوده بزرگترين وظيفه آن است. ريه بايد با ميكربهاى هوا به شدت مبارزه كند تا از آلودگى خون كه براى تغذيه سلولهاى بدن به كار مى رود جلوگيرى نمايد.
هواى مرطوب و گرم براى ريه بهتر است و همين غدد اشك كه چشمها را مرطوب مى كنند و شستشو مىدهند و غدد مترشحهء مرطوب ديگر در بينى و گلو، ايجاد مايعى سيال نموده و در تصفيهء هواى تنفس ريه كمك مى كنند.
اگر تنفس هواى بد. با نيكوتين سيگار ادامه پيدا كند به كلى سلولها از بين مى روند و تنفس فوق العاده مشكل مىشود. با پا به سن گذاشتن هم قدرت اعمال تنفسى كمتر مىشود. براى حفظ سلامتى ريه‌ها و طول عمر بيشتر بهتر است هواى سالم در بهبود ريه مؤثر است. گردش در هواى آزاد، كوهنوردى، و شنا ريه را وادار به تنفس عميق مىكند.
تمرين شكمى مفيد است به همان طريقى كه اطفال از طريق ناف و آواز خوانان اپرا تنفس عميق دارند نه با انبساط صندوق سينه و جناغ بلكه با كشيدن دياگرام به طرف پائين بايد عميقا نفس كشيد تا هوا به كيسه‌هاى ريز تنفسى نفوذ نمايد.
شما بايد هر روز ريه را تميز و تهويه نمائيد و گمان نكند كه با عمل بازدم،
ريه خالى و از گاز كربن و ميكروب پاك مىشود. با عمل بازدم سعى كنيد تمام هواى آلوده ششها را به خارج برانيد.
خون ريزى از ريه: اين بيمارى مخصوص اشخاصى است كه عروق ريوى آنها مختل و كم خون شده است و اغلب از ريهء آنها خونريزى مىشود. چنين اشخاصى اگر مدت بيست يا سى روز رژيم مخصوص انگور بگيرند، معالجه مىشوند و شفاى كامل را بدست مىآورند.
توصيه شده است كه چنين اشخاص بايد معالجه با انگور را در جاى مرتفعى كه هواى آن پاك و صاف و داراى اكسيژن زياد باشد بگيرند تا علاوه بر رژيم انگور از رژيم استراحت نيز پيروى كنند.
سير براى مجارى ريه، ضد عفونى قوى است و مصرف آن بسرعت، خلط سينه را كم مىكند. مصرف سير را در مورد سل ريوى تجويز كرده اند. در مورد اين بيماريها و همچنين در موقعى كه امراضى بطور مسرى شيوع مىيابند بايد دو حبه سير را در فنجان شير انداخته و جوشانيد و آن را گرم گرم نوشيد.
جوشاندهء برگهاى كرفس به مقدار سى گرم در يك ليتر آب مخلوط با شير در بيماريهاى ريوى داروئى عالى است.
ضماد تخم بزرك، براى رفع ورمهاى ريوى نافع است.
كلم لطيف كه با سيب زمينى، پياز و هويج و كمى روغن نباتى پخته شود و همراه يك سالاد كاهوى خام و لطيف مصرف گردد براى بيماران ريوى مطبوع و شفابخش است.
ليمو خونريزى ريه را شفا مى بخشد.
آويشن تازه يا خشك در عفونتهاى ريوى مصرف مىشود. دمكرده 10 گرم
آويشن را با يك ليتر آب مصرف كنيد.
جعفرى را خرد كنيد و در شير گرم بريزيد و صبح ناشتا بخوريد براى معالجه نزله‌هاى ريوى مفيد است.
جوشانده برگ و گل سيب زمينى به مقدار 30 گرم در يك ليتر آب را با عسل شيرين كنيد، براى عفونتهاى ريوى مفيد است.
شلغم را خرد كنيد و صد گرم آن را در يك ليتر شير يا آب بجوشانيد و كمى شكر به آن بزنيد و براى معالجه عفونتهاى ريوى مصرف كنيد.
30 تا 60 گرم ريشه شنگ را در يك ليتر آب به مدت نيم ساعت بجوشانيد و صبح ناشتا و بين غذاهاى اصلى بخوريد. مصرف اين جوشانده براى نزله‌هاى ريوى مفيد است.
آب هويج خام كه صبح ناشتا، بطور ساده يا با شير مصرف شود، در رفع ترشحات ريه‌ها فوق العاده مؤثر است و آن را در اختلالات ريوى تجويز مى كنند.
مصرف سيب را به اشخاصى كه دچار امراض ريوى شده اند توصيه مى كنند.
براى معالجه تورم ريه‌ها بايد جوشانده سيب و شيرين بيان را مصرف كنيد.
سيب را قطعه قطعه كرده و با پوست به مدت يك ربع ساعت در يك ليتر آب بجوشانيد و كمى شيرين بيان به آن اضافه كنيد.
پرسياوشان براى بيماريهاى ريه مفيد است.
خوردن روغن زيتون، شخص را از ابتلاء يه امراض ريوى مصون نگه مىدارد.
جوشانده 25 گرم شيرين بيان در يك ليتر آب، براى بيمارى قصبة الريه مصرف مىشود.
جوشانده عناب خشك به مقدار 30 تا 60 گرم در يك ليتر آب كه نيم ساعت بجوشد براى ريه مفيد است.
گلهاى نيلوفر آبى و ريشه آن براى درمان نزله‌هاى ريوى مفيد است.
يك قاشق چاى خورى گل خشك نيلوفر آبى را در يك فنجان آب جوش مدت ده دقيقه دم كنيد و روزى دو إلى سه فنجان مصرف نمائيد.
جوشانده بنفشه براى ريه‌ها مفيد است.
براى رفع اختلالات ريوى و گرفتگى صدا، جوشاندهء پنج تا شش برگ كلم قرمز در يك ليتر آب توصيه مىشود.
انجير با خرما و كشمش و عناب، تركيب (چهار ميوهء مخصوص سينه) را مىدهد كه اگر آنها را باندازهء مساوى با يكديگر تركيب كنند و در يك ليتر آب بجوشانند در عفونتهاى ريوى مصرف مىگردد.
اگر به تمام اين چهار ميوه دسترسى نداشتيد مىتوانيد بجاى آن پنج تا ده عدد انجير خشك را در يك ليتر شير بجوشانيد و به مصرف برسانيد.
شصت گرم خرما را در يك ليتر آب مى جوشانند و اين جوشانده را در تمام عفونتهاى ريوى مصرف مىكنند.
اسطو خودوس ضد عفونى كننده براى بيماريهاى ريوى مفيد است.
بهداشت زنان ليمو براى انواع خونريزيها، عفونتهاى زايمان و معالجه ترشحات سفيد در زنان، درمان مؤثرى است.
اگر دم كردهء تخم رازيانه به مقدار پانزده گرم در يك ليتر آب با هر غذا يك فنجان آن صرف شود قاعده آور است و در مورد قاعده‌هاى ماهانهء سخت، مصرف آن تجويز و توصيه شده است.
جعفرى را مخصوصا بعنوان ضد عفونى كننده خون و تنظيم كننده جريان خون و كمك دهنده قاعدگيهاى ماهانهء خانمها مىدانند. جعفرى، مجارى رحم را پاك مىكند.
كاسنى به علت اينولينى كه دارد خون را تصفيه مىكند و در موارد خون ريزى رحم، مصرف آن تجويز مىشود.
خانمهايى كه از سردرد ناشى از بىنظمى قاعدگى ناراحتند بايد جوشانده بلسان مخلوط با بابونه مصرف كنند.
انجير چون در جريان خون تأثير دارد دمكردهء برگهاى آن به مقدار بيست و پنج تا سى گرم در يك ليتر آب چند روز قبل از ظهور قاعده‌هاى ماهانه در خانمها، تجويز مىشود.
جوشاندهء پانزده گرم گل خشك اسطو خودوس در يك ليتر آب، براى تنظيم رگل خانمها مفيد است.
پرتقال با آناناس، هلو و مارمالاد ضد فيبروم است.
دمكرده آويشن تازه يا خشك به مقدار 10 گرم در يك ليتر آب در هنگام قطع اتفاقى قاعدگى مصرف مىشود.
ترخون، منظم كننده عادت ماهانه است. در اين مورد دم كردهء آن را به مقدار 25 تا 40 گرم در يك ليتر آب مصرف كنيد.
جوشانده ريشه‌هاى تازهء جعفرى به مقدار 100 گرم در يك ليتر در آب، قاعده آور است.
جوشانده تخم جعفرى به مقدار 100 تا 120 گرم در يك ليتر آب براى درمان قاعدگيهاى سخت يا اتفاقى مفيد است.
دمكرده تخم هويج به مقدار يك قاشق چايخورى در يك فنجان آبجوش، قاعده آور است و قاعدگيهاى ماهانه را تسهيل مىكند.
سه يا چهار به را قطعه قطعه كرده در يك ليتر آب به مدت 20 - 30 دقيقه بجوشانيد، مصرف اين جوشانده خاصيت شستشوى رحم دارد.
جوشانده پوست خارجى ميوهء درخت گردو به مقدار پنجاه تا شصت گرم در يك ليتر آب به صورت تزريق براى دفع ترشحات رحم زنان به كار مى رود.
جوشاندهء برگ گردو به مقدار پنجاه گرم در يك ليتر آب به شكل تزريق براى معالجه ترشح آب سفيد در زنان درحم آنان مصرف مى گردد.
دمكرده 15 گرم زعفران در يك ليتر آب كه روزى 2 - 3 - فنجان نوشيده
شود اختلالات قاعدگى را رفع مىكند.
زيرهء سياه، قاعدگى را به جريان مى اندازد. سياه دانه قاعده آور است.
سنبل ختائى در مورد ترشحات سفيد در زمان قاعدگى مصرف مىشود.
گزنهء سپيد براى ترشحات سفيد رحم و خونريزيهاى رحم مفيد است.
مقدار مصرف آن 30 گرم گل خشك گزنه در يك ليتر آبجوش است. جوشانده گل گزنه براى قاعده‌هاى سخت نيز مصرف مىشود.
گل شقايق نعمانى براى دردهاى رحم مفيد است. در اين مورد بايد يك تا سه دسى گرم آن مصرف شود.
چنانچه زنان حامله يك ماه قبل از وضع حمل، دمكردهء مريم گلى را مرتب بنوشند، آسانتر وضع حمل خواهند كرد.
دمكردهء هفت بند به مقدار يك قاشق سوپخورى در يك ليوان آب جوش كه روزى 2 تا 4 فنجان نوشيده شود براى درمان ترشحات سفيد در زنان و ورم رحم مفيد است.
افسنتين قاعده آور است.
جوشاندهء اكليل كوهى مقوى كم خونى قاعدگى زنان است.
پرتقال ضد ترشحات سفيد است و بيمارى ترشحات سفيد در زنان را معالجه مىكند. در هاون، زرشك را بكوبيد، سپس ده گرم از زرشك كوبيده را در يك دسى ليتر آب تا دو ساعت بخيسانيد، بعد ظرف محتوى آن را روى آتش بگذاريد تا به جوش بيايد و يك دقيقه به همان حال بماند. سپس آن را از روى آتش بر داريد و بگذاريد
خنك شود. وقتى خنك هر روز سه تا چهار فنجان كوچك از آن را بنوشيد. اين جوشانده براى تسكين اختلالات دوره يائسگى خانمها بسيار مفيد است و با مصرف آن اين اختلالات بر طرف مىشود.
احتياط: مصرف زعفران در دوره باردارى سبب سقط جنين مىشود.
زخمهاى بيرونى يا جلدى * زخمها و جراحات سخت را با سركه و سير شستشو و پانسمان مىكنند و براى تهيه اين سركه ضد عفونى، بايد سى گرم سير رنده شده را در نيم ليتر سركه، مدت ده روز بخيسانند و پس از آن اين زخمها و جراحات را با آن شستسو دهند.
سيب زمينى خام را رنده كنيد و با روغن زيتون مخلوط نمائيد تا براى زخمهائى كه در اثر سوختگى پيدا مىشود و همچنين كورك و دملهاى چركى و سوداهاى شديد، ضمادى موثر تهيه كرده باشيد.
بر ضد زخمهاى چركى بايد ضمادى از شاهى كوبيده كه چند قطره روغن مايع زيتون يا بادام در آن ريخته باشند به كار برد. براى رفع لكه‌هاى پوست سه قسمت آب شاهى را با يك قسمت عسل مخلوط كنيد و آن را به هم بزنيد تا اين دو به صورت مايعى كامل در آيد. به كمك يك تكه پنبهء تميز صورت را با آن صبح و شب بشوئيد و بگذاريد خودش خشك شود. بعد آن را با آب صاف بشوئيد.
زخمهاى متورم را مىتوان با برگ كلم پانسمان كرد ولى در اين مورد بايد توجه كافى نموده كه برگ آلوده نباشد. پس از اينكه برگ پاك و شسته شد بايد چند دقيقه آن را در " آب بوريكه " " محلول اسيد بوريك " انداخت تا به كلى ضد عفونى شود. كلم را اگر به صورت ضماد روى زخمهاى واريس بگذارند اثر زيادى دارد.
هنگام بهار وقتى شاخه‌هاى زيادى درخت مو را مىزنند از مقطع آن مايعى بىرنگ، بىبو و بىطعم خارج مىشود كه معروف به " اشك مو " مى باشد. اين مايع را به صورت كمپرس براى التيام انواع زخمها به كار مىبرند.
برگهاى انگور فرنگى سياه را اگر له كرده و به شكل ضماد در آورند در مورد دمل، زخم، بريدگى و جراحات سطحى مىتوان استعمال كرد. اگر برگها خشك باشند بايد آن را يگ ربع ساعت در آب نيمگرم خيسانيد و بعد مثل برگهاى تازه استعمال كرد.
اگر يك سيب را در هاون انداخته و بكوبند و آن را در شيرهء خودش بپزند مرهمى را بوجود خواهد آورد كه زخمهاى خيلى شديد و سخت را معالجه و درمان خواهد نمود. آب سيب را اگر مقدار مساوى با روغن زيتون مخلوط كنند داراى همان خواص براى معالجهء انواع زخمها مىباشد.
شكوفه‌هاى توت وحشى را اگر در بهار بچينند و در شيشه بگذارند و جلو آفتاب قرار دهند مايع غليظى را بوجود مى آورد كه براى پانسمان زخمهاى مختلف آن را مصرف مى كنند.
دم كردهء فندق به مقدار بيست و پنج گرم در يك ليتر آب به شكل محلول براى التيام زخمهائى كه در اثر جراحت بوجود آمده است مصرف مىگردد.
آبليمو علاوه بر خواص ضد عفونى، قبض كنندهء خوبى است و اين داروئى است كه به وسيلهء آن مىتوان تمام زخمها را از هر قبيل كه باشد با آن شستشو و پانسمان كرد و بواسطهء همين خاصيت قبص كننده است كه آب ليمو خونريزيهاى داخلى و خارجى را متوقف مىسازد.
جوشانده ء ريشهء زغال اختهء فرنگى به مقدار پانزده تا بيست گرم در يك ليتر آب براى كمپرس انواع زخمهاى جلدى مفيد است و آن را بهبودى داده و معالجه
مىكند.
هستهء هلو را مىكوبند و كوبيدهء آن را به شكل ضماد، در زخمهاى سوختگى و سودا استعمال مىكنند.
جوشانده پوست خارجى ميوه درخت گردو به مقدار پنجاه تا شصت گرم در يك ليتر آب به صورت محلول براى شستشوى انواع زخمها و جراحات استعمال مىشود.
برگهاى تازه و سبز درخت بادام را ضماد كنيد، براى درمان زخمها مفيد است.
اگر يك پياز را دو نيمه كنيد و آن را روى محل زخمى كه در اثر گاز سگ يا گربه پيدا شده بگذاريد زخم را التيام داده و شفا مى بخشد.
درباره ء بارهنگ گفته اند: بارهنگ زخم را با نخ طلا مىدوزد، يعنى اگر بارهنگ در زخم بماند نه مىپوسد و نه به گوشت صدمه مىرساند.
جوشانده سنا مخلوط با سركه، براى شستشوى زخمهاى جلدى مصرف مىشود.
محلول شيره برگهاى كرفس به شكل كمپرس در زخمهاى شديد و سخت استعمال مىشود.
در هنگام زخم مقعد كه دائم از مقعد چرك و خون مى آيد بايد زاج سياه را نرم سائيد و بر روى زخم پاشيد. همچنين مى توان زاج سفيد و زاج سبز را به مقدار مساوى نرم كوبيد و بر زخم مقعد پاشيد تا چرك و خون بند بيايد.
باقلا را بكوبيد و خمير كنيد و بر صورت بماليد، چرك صورت را فورا
بر طرف مىكند و اگر اين روش را مرتب تكرار كنيد اثر زخم را روى صورت بر طرف مى نمايد.
اگر زرنيخ را با موم و روغن كنجد مرهم ساخته بر زخم داخل بينى بمالند به زودى بهبودى آورده و براى هميشه شما را آسوده مى نمايد.
هر زخم و جراحتى داريد با محلول برگ بو شستشو دهيد. محلول برگ بو خيلى زود زخم را التيام مىدهد. براى تهيه محلول شستشوى زخم از برگ بو، بايد بيست تا سى گرم برگ بو را در يك ليتر آب داغ، دوازده دقيقه دم كنيد و بعد آن را صاف كنيد و با آن زخم خود را بشوئيد و يا پارجه اى را در آن خيس كنيد و روى زخم بگذاريد. علاوه بر شستشو و ضماد برگ بو با استعمال خارجى، اگر دمكردهء برگ بو را بنوشيد در شفاى سريع زخمهاى جلدى مؤثر خواهد شد.
پوست خام كدو را به صورت ضماد در آوريد و روى زخمهاى سطحى پوست و يا سوختگيهاى شديد پوست بگذاريد ديد كه اين دارو، مرهم نرم كننده اى پوست شما خواهد بود.
ضماد گل هميشه بهار، زخمهاى سطحى را خيلى زود التيام مىدهد. براى تهيه ضماد آن بايد دوازده گل هميشه بهار را بكوبيد تا له شود، بعد آن را در داخل پارچه‌هاى نازك تورى بريزيد و آن را روى زخمها بگذاريد تا چندين ساعت بماند و هر روز دو بار صبح و شب ضماد را تجديد و عوض كنيد.
اگر زخمى سرباز كرده باشد مىتوان با گذاشتن ضماد خاك رست مخلوط با پرمنگنات آن را معالجه كرد.
پرتقال التيام دهندهء زخم است. به استعمال داخلى و خارجى پرتقال، زخم و ضرب خوردگى، زخم عمل جراحى، اولسر و هر نوع مرض جلدى زود التيام مىپذيرد.
براى غرغره كردن در دهان و حلق، دويست و پنجاه گرم برگ كرفس را يك ساعت در يك ليتر آب بجوشانيد و آن را صاف كنيد، وقتى دهان و حلق زخم دارد نتايج خوبى مىدهد.
سرطان سرطان مرض خطرناكى است كه زخم و ورم و برآمدگيهايى در داخل يا خارج بدن توليد مىكند. زخم سرطان در هر نقطه از بدن مانند مغز سر، معده، لوله مرى پستان، رحم و غيره ممكن است بروز كند و غالبا با خونريزى و درد شديد همراه است. وجود زخمهاى سرطان بوسيله عكس بردارى با اشعه ايكس تشخيص داده مىشود. براى معالجه اين مرض هنوز داروى مخصوص ساخته نشده.
يكى از داروهاى مؤثرى كه تاكنون براى سرطان پيدا شده است هورمون جنس مخالف است. يعنى اگر ترشحات تخمدان زن را به مرد سرطانى بدهند يا ترشح تخمدان مرد به زن سرطانى داده شود بهبود حاصل مى نمايد.
توتون براى سرطان يك مادهء خوراكى است كه مواد مؤثر آن از راه ريه جذب مىشود. اين روزها عده اى از دانشمندان عامل اصلى سرطان ريه را كشيدن دخانيات مى دانند.
سرطان معده - اگر اين بيمارى زياد پيش نرفته و مزمن نشده باشد، مىتوان با معالجه غذايى انگور آن را درمان كرد و بايد در ابتدا آب انگور را مصرف كرد تا زخمها را مجروحتر نكند. بعلاوه آب انگور بهترين غذا براى مبتلايان به سرطان معده است زيرا غذاهاى ديگر، توليد عوارض و ناراحتيهاى بيشترى مىكند و اگر به بيمار انواع پوره‌ها، كرم يا غذاهاى نرم ديگرى داده شود خون را كثيف و
فاسد خواهد كرد و خون كثيف به سلولهاى سرطانى خواهد داد.
در بسيارى از موارد كه از معالجه بيمار نوميد شده اند با پيروى از رژيم انگور نتايج شگفت انگيزى بدست آورده اند.
اگر سيليس در بدن كم باشد شخص، مبتلا به سرطان و يا تصلب شرائين مى گردد، به همين جهت است كه براى جلو گيرى از اين دو مرض بايد در فصل توت فرنگى به مقدار كافى آن را خورد تا رفع كمبود اين مادهء حياتى را در بدن كرده و شخص را مبتلا به اين امراض مهلك نكند.
پرتقال و ليمو ضد سرطان است و از توسعهء گسترش حالت سرطانى جلو گيرى مىكند. ليمو براى معالجه سرطان خون به كار مى رود.
احتياط - خوردن گوجه فرنگى براى اشخاص مبتلا به سرطان ممنوع است.
سل سل بيمارى واگيرى است و ميكروب آن موسوم به باسيل كخ توسط پروفسور كخ آلمانى در سال 1882 كشف شد. اين مرض به قسمتهاى مختلف بدن از قبيل:
استخوان، مفصل، كليه و ريه، سرايت مىكند. بايد دانست كه سل ريوى بيشتر شيوع دارد و سرايت آن از طريق معاشرت با مسلولين و استنشاق گرد و خاك و هواى آلوده به ميكروب سل و يا از راه جهاز هاضمه بواسطه غذاهاى آلوده به ميكروب صورت مىگيرد. ميكروب سل در هوا و در بزاق و اخلاط سينه و البسهء مبتلايان و در شير گاو و گوسفند و غذاهاى آلوده تا مدتى زنده مىماند. عوارض آن: ضعف بنيه، لاغرى، كم خونى، زردى رنگ چهره، تنگى سينه، سرفه و خارج شدن خون يا اخلاط از سينه مىباشد. معالجه آن تقويت مزاج، زندگانى در جاهاى خوش آب و هوا و آفتاب گير، اجتناب از كارهاى سخت و پر زحمت، ورزش سبك، گردش در هواى آزاد، شادى و تفريح، خوردن غذاها و داروهاى مقوى، گاهى نيز با عمل جراحى و بر داشتن قسمت فاسد شده ريهء معالجه مىشود. حيوانات از قبيل گاو و گوسفند و بز و خوك نيز به اين مرض مبتلا مىشوند. مرض سل را تب لازم هم مىگويند.
بهترين روش معالجهء بيمارى سل، تصفيهء خون بيمار است.
براى معالجه سل با انگور بايد هر نيم ساعت در مدت 12 تا 14 ساعت يك ليوان آب انگور مصرف كرد و كاملا استراحت نمود. روز و شب بايد از هواى خالص
در جايى كه از اكسيژن خالص پر است مثل كنار جنگلى كه پر از درختان اكاليپتوس و كاج است تنفس كرد. در چنين صورتى اگر بيمارى سل به درجه سوم نرسيده باشد به خوبى شفا خواهد يافت.
اگر خداى نكرده كسى مسلول شد وقتى سرفه شروع مىشود بايد آب ليمو را صبح ناشتا به مقدار كم با آب خالص مخلوط كرده و بنوشد و رفته رفته مقدار آن را زياد كند.
آب ليموى خالص اين قدرت را دارد كه اكسيد كننده است و از راه كليه‌ها چرك و سمومى را كه در خون خود دارد در ادرار حل كرده و آن را به خارج دفع مىكند.
گوجه فرنگى در مبارزه با سل بسيار مؤثر است. گوجه فرنگى مثل كاهو و كرفس براى بيماران مسلول لازم مىباشد.
مريض مسلول مىتواند بويون گوجه فرنگى و كرفس و پياز را با كمى روغن مايع نباتى خام يا كره و چند بادام كوبيده مصرف كند.
شاهى آبى يكى از بزرگترين خرابكاران سموم و اخلاط در بدن است و براى مسلولين فوق العاده مفيد و شفا بخش مىباشد. بيمار مسلول بايد سالاد شاهى را مصرف كند. طرز تهيه اين سالاد اينكه بايد شاهى آبى را كه جنس آن لطيف و عالى باشد خوب با آب شست و سپس كمى روغن مايع نباتى، پياز، خيار، كاهو، و ليمو يا آن مخلوط كرده و سه يا چهار بادام پوست كنده را به آن اضافه نمود و مصرف كرد.
شاهى را نبايد با ميوه‌ها يا با عسل مخلوط كرد زيرا از نظر شيميائى تركيبات ناساز گارى باهم دارند.
عسل براى مسلولين مناسب است ولى بايد آن را با آب ميوه‌هائى مثل پرتقال، نارنج يا هندوانه، توت فرنگى با آناناس مخلوط كرده و مصرف نمود.
هيچ وقت نان را با عسل تنها نخوريد چون تركيب اين دو با يكديگر ناسازگار است.
پرتقال با هلو ضد سل است.
كرفس تازه و لطيف، وقتى با گوجه فرنگى رسيده و كاهو مخلوط شود و كمى سير و پياز به آن اضافه شود براى مسلولين و اشخاصى كه از ريه رنجور هستند فوق العاده مفيد است.
كاهوى لطيف و تازه كه در هواى آفتابى رشد كرده باشد براى كسانى كه سرفه مىكنند و از ريه رنجورند توصيه و تجويز مىشود. بايد سالاد كاهو را بدون نان و بدون گوجه فرنگى مصرف كرد.
هلو ميوه اى عالى است كه داراى خواصى طبى بوده و يكى از ميوه‌هايى مىباشد كه زياد براى سل و كليه و ريه و مغز استخوانها مصرف آن توصيه و تجويز مىشود.
خرمالو ميوه اى خيلى شيرين و بدون اسيد است و مصرف آن براى بيماران مسلول به شرطى كه كاملا رسيده و نرم باشد توصيه شده است.
خربزه و هندوانه به مقدار زياد ادرار آور مىباشند و خواص طبى دارند.
اسيدها و مواد قندى طبيعى آنها قابل جذب و هضم مىباشند و براى بيماران ريوى و مسلول لازم و ضرورى است.
پرتقال و نارنج از ميوه‌هاى بسيار مؤثرى هستند كه براى معالجه سل كليه و مغز استخوانها كه بنام بيمارى پوت معروف مىباشد و همچنين بيماريها ريوى
مصرف مىشوند.
سير، اثر شفا بخش كاملى در بيماريهاى مزمن دستگاه تنفسى دارد و اگر كسى مبتلا به سل ريوى باشد و بخواهد شفا يابد بايد هر روز و شب دو حبه سير را در دهان خود نگه دارد و گاه به گاه آن را عوض كند. بدين ترتيب بعد از چندى از شر اين امراض رهايى خواهد يافت.
كلم به بدنهاى ضعيف مخصوصا به كسانى كه دچار سل شده اند نيرو و قوت مىدهد.
جوشاندهء غليظ زغال اختهء فرنگى تازه يا خشك ان به مقدار يك مشت در نيم ليتر آب كه كمى شكر به آن اضافه شود در سل ريوى مفيد است و آثار شفا بخشى دارد.
بايد اين جوشانده را چهار تا شش فنجان در هر روز مصرف كرد و در موارد يكه مرض شديد است بايد هر دو ساعت يك فنجان از آن را مصرف نمود.
بنفشه تأثير بسيار خوبى در حل كردن بلغم مسلولين و كم كردن سرفه آنها دارد. در اين مورد مطبوخ آن هر سه ساعت يك بار مصرف مىشود.
توت فرنگى، داراى موادى است كه املاح معدنى را زياد كرده و بدن را تقويت مىكند. مصرف آن را براى اشخاصى كه مسلول شده اند تجويز مىكنند.
شلغم سرشار از ويتامينهاى (آ و ب و ث) با آهك مىباشد و از سبزيهاى نادرى است كه داراى آرسنيك هستند و اين ماده در درجهء اول براى بيماريهائى كه علت آن سل مىباشد، بسيار مفيد است.
خواص نرم كننده جو سبب مىشود كه در بسيارى از عفونتهاى تورمى و بيمارى سل ريوى آن را مصرف كنند. براى تهيه جوشاندهء جو 20 گرم جو پوست كنده را با آب سرد بشوييد و سپس به آن آب اضافه كنيد و مدت نيم ساعت روى
آتش بجوشانيد و بعد بگذاريد جوشانده سرد شود و سپس آن را از صافى با فشار خارج كرده بنوشيد.
جوانه گندم از غذاهاى كامل و گرانبهايى است كه در مورد سل مصرف مىشود.
مصرف به را بواسطه اينكه سرشار از ويتامين (آ و ب) و داراى املاح آهكى و تانن است به مسلولين توصيه مى كنند. مرباى به براى مسلولين بسيار مفيد است.
فندق را مثل گردو و بادام براى تغذيه اشخاص مسلول تجويز مى كنند.
همچنين برگهاى گردو داراى مقدارى زيادى تانن مى باشد و براى بيمارى سل داروئى گرانبها مى باشد. در اين مورد بايد بيست و پنج گرم برك خشك گردو را در يك ليتر آب دم كنيد و بجاى آب آن را بخوريد.
خوردن روغن زيتون شخص را از ابتلا به سل مصون نگه مىدارد.
شنبليله در علاج سل مؤثر است.
مسلولين مى توانند هر روز چند دفعه دو نيم ليتر شير بنوشند كه هر كدام يك قاشق گرد زغال داشته باشد.
دستور براى جلو گيرى از سل بهترين دستور براى جلو گيرى از سل خوردن غذاهاى تازه و زنده است.
سربازان بدن انسان، براى مبارزه با ميكرب سل به كليسم و ويتامين (د) احتياج مبرم دارند و تا زمانى كه ويتامين (د) در بدن شما به مقدار كافى باشد محال است به اين مرض مبتلا شويد.
ويتامين (د) در ميوه‌جات و سبزيجاتى كه در آفتاب هستند موجود است. اما همين كه به سايه رسيدند مقدارش كم و از بين مى رود. ولى اگر شما سبزى و ميوه را
كه از صبح تا عصر آفتاب خورده است بچينيد و همان جا بخوريد مقدار كافى ويتامين (د) خورده‌ايد و سر بازان مدافع بدن به وسيلهء آن و كلسيمى كه در غذاها وجود دارد مى توانند با ميكرب سل مبارزه كنند.
با اين دستور مى توان سل را معالجه كرد و همچنين از ابتلاء به آن جلو گيرى نمود.
توصيه‌هاى عمومى براى مسلول آدم مسلول بايد از يك بهداشت جدى پيروى كند و به اندازه كافى خواب و استراحت نمايد. در يك محيط مسرت انگيز و فرح‌زا زندگى كند و به جاهاى خوش آب و هوا و آفتابى برود. مريض مسلول بايد هر روز دمكرده برگ اوكاليپتوس با عسل بنوشد.
بيمار مسلول بايد در اطاق تنها بخوابد، نه از اين جهت كه بيمارى او مسرى است و ديگران را مبتلا مىسازد، بلكه از اين جهت كه بايد در محيطى دور و ساكت از جنب و جوش انسانى استراحت كند. با چنين شرائطى اگر بيمارى او مزمن نباشد خيلى زود معالجه شده و شفا مى يابد.
ناراحتيهاى ستون فقرات بسيارى از اشخاص، مشكلاتى با ستون فقرات خود دارند و داراى مشتى خميده هستند. براى سلامتى ستون فقرات ضرورت دارد كه موقع راه رفتن بدن خود را راست و صاف نگه داريم.
بايد وقتى در پشت ميز كار، روى صندلى و يا مبلى مىنشينيم كاملا راست و مستقيم بنشينيم.
وقتى پشت فرمان اتوموبيل خود نشسته‌ايد تنها از يك گوشه ننشينيد زيرا باينوسيله به خميدگى ستون فقرات خود كمك مىكنيد.
براى راست كردن كمر خود ورزش و حركات بدنى كنيد تا عضلات كمر و سينه شما ورزيده شوند.
اگر دستگاه هاضمه شما در شرائط خوبى نيست عوارض آن به دستگاه استخوان بندى سرايت كرده و مخصوصا در ستون فقرات نتايج و عواقب آن را احساس خواهيد كرد. پس مراقب سلامتى دستگاه هاضمهء خود باشيد.
مصرف ليمو براى بيماريهاى ستون فقرات و كمر و مغز حرام و مغز، خواه مزمن يا حاد باشد مناسب بوده و تجويز مىگردد.
آب ليمو دردهاى ستون فقرات را با مالش و ماساژ بر طرف مىكند.
اگر مخلوط روغن زيتون را با سير كوبيده روى ستون فقرات بمالند و ماساژ دهند نيرو و قوت را برگردانده و خستگى را به كلى بر طرف خواهد كرد.
سرخك بيمارى واگيرى است كه بيشتر در اطفال پيدا مىشود. عوارض آن در ابتدا شبيه به سرما خوردگى است و با سرفه و عطسه و ريزش آب از بينى شروع مىشود، پس از چند روز دانه‌هاى سرخ رنگى در روى پوست بروز مىكند و گاهى سبب ذات الريه مىشود كه در آن صورت خطرناك است.
تمام بيماريهائى كه با دانهء پوست عارض مىشود، مثل سرخك و مخملك، با دمكردهء گل گاو زبان بر طرف مىشود. براى بچه‌هايى كه سرخك يا مخملك در آورده اند دمكردهء گل گاو زبان را به اين ترتيب تهيه كنيد:
پنجاه گرم گل گاو زبان را در يك ليتر آب سرد بريزيد و ظرف آن را روى آتش بگذاريد تا به جوش آيد و چند دقيقه بجوشد. بعد ظرف را از روى آتش
برداريد و پانزده دقيقه به حال خودش بگذاريد تا بكشد. بعدا دمكرده را با شير مخلوط كنيد و با كمى عسل شيرين سازيد و به بچه‌هايى كه سرخك و مخملك در آورده اند بخورانيد.
شربت تمشك مخلوط با آب، در مورد سرخك و مخملك تجويز شده است و كسانى كه مبتلا به سرخك شده اند اگر اين شربت را بخورند به زودى بهبودى محسوسى در خود مشاهده خواهند كرد.
طرز تهيهء تمشك چنين است:
با آتش ملايمى هشتصد و هفتاد و پنج گرم قند را در پانصد گرم تمشك آب كنيد و بعد آن را در صافى نرم و ريزى بريزيد و صاف كنيد.
پرتقال را براى معالجهء سرخك مصرف مى كنند.
در سرخك با گياهان شفابخش مى توان معالجه را آغاز كرد. در مرحلهء اول مقدارى عناب و ترنجبين را بجوشانيد و به طفل بخورانيد تا معده‌اش پاك شود و عصر، مقدارى عدس و سپستان و عناب و جو را بجوشانيد و آب آن را به مريض بخورانيد. روز بعد تخم كاسنى و تخم گشنيز و تخم خرفه و تخم كاهو و تخم خيار سبز و تخم خيار چمبر را از هر كدام 5 گرم نيمكوب كنيد تا بلغورى شود و آن را بجوشانيد يا شيره بكشيد و مقدار 30 گرم ترنجبين در آب شيره كشيده از صبح تا غروب بمرور به مريض بخورانيد و در اين فاصله‌ها به طفل عوض آب و براى جلو گيرى از عطش عرق بيد و عرق كاسنى بدهيد و شبها موقع خواب به طفل دو سه قاشق مرباخورى شير خشت حل شده بدهيد و اگر غذا مىخواست فقط شير گاو را بجوشانيد و جربى آن را بگيريد و پس از سرد شدن به او بدهيد. هر 48 ساعت يك بار يك استكان آب هندوانه و آب ليمو شيرين به او بدهيد. تا مىتوانيد غذاهاى خنك به او بدهيد و از خوراندن مغز كاهو و مغز خيار و آب هندوانه و آب ليموى شيرين و شير خشت و
عناب و شير گاو و لعاب اسفرزه و قدومه و چهار عرق و ماء الشعير غافل نباشيد و از همه بهتر آب ليموى شيرين است. غذاهاى رقيق زود هضم و آشهاى روان و سوپ كه سبزى آن گشنيز باشد به مريض بخورانيد. اگر طفل هنوز شير خوار است شير مادر، او را كفايت كند.
سردرد و ميگرن علل سردرد متفاوت است و از اين رو سر دردها را به چند دسته مى توان تقسيم كرد: 1 - سردردهايى كه بر اثر مسموميت عمومى توليد مىگردد (مثل سردردى كه بر اثر سوء هاضمه يا خوردن دواها توليد مىشود.) 2 - سردردهائى كه بر اثر مجروح شدن سر توليد مىگردد.
3 - سر درد وابسته به وظائف اعضاء مثل (سردردى كه بر اثر فشار خون يا كم خونى توليد مىشود.
4 - سردردى كه بر اثر فعاليت عواطف منفى و ضعف اعصاب توليد مىگردد.
5 - سردردهائى كه علت آنها درست معلوم نيست.
دواى سردردهاى عادى كه بر اثر سوء هاضمه توليد مىگردد آسپرين و دواهائى مانند آن نيست بلكه پاك كردن معده از فضولات است بوسيله روزه و يا خوردن غذاهاى سهل الهضم.
اگر سردرد از خستگى و كار فوق العاده توليد گشته باشد، پيداست كه بايد استراحت كامل نمود و اگر بر اثر خستگى چشم است دواى آن هم استراحت است.
بايد در اطاقى تاريك، يكى دو ساعت آرام كمپرس با آب سرد و ماساژ هم در مورد بعضى سردردها مفيد است.
بعض سردردهاى مزمن خطرناك است. زيرا چنين سردردها نشانه اينستكه در خود دماغ تومرى توليد شده و يا آسيبى بزرگ به آن رسيده. سرطان سر، چنين
سر درها توليد مىكند. سردردى كه بر اثر احتقان دماغ توليد گشته بوسيله شستن پا در آب گرم از بين مىرود. بعضى سر دردهاى عادى را مىتوان بوسيله حمام و يا گردش در هواى آزاد از بين برد. اين را هم بايد در نظر در داشت كه علت بعضى سردردها، عليل شدن يكى از اعضاء تن است. لذا بايد در مورد هر سردرد، نخست علت اساسى آن را پيدا كرد. سردرد با اغلب امراض توأم است مثل (مالاريا، امراض كليه و قلب و معده و امراض چشم و امراض عصبى، دندان درد، گلودرد و گوش درد و رماتيسم و سيفليس.) سردرد در اطفال اگر با تب توأم باشد نشانه اينستكه در طفل زمينهء آنفلونزا و يا سرخك و يا مخملك فراهم آمده و اگر سر درد طفل فوق العاده شديد باشد نشانهء بروز امراض خطرناك مثل مننژيت است.
قرص آسپرين و قرصهايى مانند آن كه براى رفع سردرد استعمال مىشود خطرناكست، زير اين قرصها علت سردرد را از بين نبرده فقط درد يعنى معلول را از بين مىبرد.
ميگرن يا سردرد نيمه سر از سردردهائى كه در شهرهاى شلوغ و پر سر و صداى معاصر زياد شيوع دارد، سردرد نيمه سر است. اين سر درد علائم خاصى دارد كه عبارتند از:
استفراغ، دل به هم خوردگى و درد در نيمه سر. افراد مبتلا به اين نوع سر درد از نور و صدا و بوهاى تند متأذى مىشوند.
پيش از ابتلاء به ميگرن در مريض حالات مخصوص ايجاد مىشود از قبيل:
افسردگى و كوفتگى، اشتهاى كاذب و ناراحتى داخلى. اين نوع سردرد غالبا براى مدتى معين (مثلا يك روز تمام و يا دو روز) دوام دارد و خود به خود بهبود مى يابد.
علل ميگرن - علل ميگرن مختلط است از جمله:
نارا حتى كبد، به وضع بد راه رفتن و نشستن، داشتن دندان فاسد و يا ابتلاء به ضعف چشم، انجام كار زياد و خسته كننده، برانگيختن عواطف منفى در خود (از
قبيل كينه، نفرت، حسادت و غيره) جدال با خود و نازك نارنجى بودن، بىنظمى رگل ماهانه خانمها، خوردن غذاهاى ناسازگار و چرب و ادويه دار و يا زياده روى در نوشيدن چاى و قهوه، و يا عامل وراثت (ميگرن در افرادى بيشتر ديده مىشود كه پدر و يا مادر و يا يكى از اجداد او به درد مزبور مبتلا بوده است).
درمان ميگرن - موقع ابتلاء به اين نوع سردرد، مريض بايد از خوردن هر نوع غذا امساك كند و فقط آب سيب بنوشد و در يك اطاق نسبتا ساكت و آرام استراحت كند. ماساژ ملايم روى شانه و گردن در هنگام شروع سردرد كمك بسيار در تخفيف آن مىكند. همچنين چنانچه مريض حوله‌اى را كه در آب سرد خيس شده است پشت گردن بگذارد و پا را در آب گرم فرو برد، سر دردش زود تر بهبود خواهد يافت.
در ميگرنهاى عادى، ورزش زياد مهم است بخصوص پياده روى براى خانمهايى كه ناراحتى زنانه دارند خيلى مفيد است. علاوه بر اين بايد روزى نيم ساعت بالش را زير شكم گذارده به استراحت پرداخت و بايد به ملايمت پشت گردن و شانه را ماساژ داد و چند دقيقه نفس عميق كشيد.
افرادى كه مبتلا به ميگرن هستند بايد در مسابقات ورزشى شركت نكنند چون احساسات هيجان آور ممكن است به بروز سردرد كمك كند. بعلاوه بيمار بايد از خوردن غذاها و نوشابه‌هاى نامبرده زير بپرهيزد:
1 - نان سفيد - شكر - انواع و اقسام شيرينيجات (مخصوصا شكلات) - حبوبات - كلم - بيسكويت - كيك - نوشابه‌هاى الكلى - چاى - قهوه.
بيمار بايد از خوردن غذاهاى مانده، سرخ شده، ادويه دار، سركه، چاى پر رنگ، بستنى و شيرينىجات بشدت بپرهيزد.
وقتى سر شما درد گرفت و دچار ميگرن شديد، گيلاس را له كنيد و روى پيشانى خود بگذاريد پس از چند دقيقه درد را ساكت مىكند.
برگها و ساقه‌هاى خرفه براى رفع سردرد ضماد مفيد و مؤثرى است.
در هنگام ميگرن و انواع سردرد پنج تا ده گرم از ريحان را در يك فنجان آب جوش مدت دوازده دقيقه بگذاريد دم بكشد بعد آن را صاف كنيد و با عسل يا شكر شيرين كنيد و بعد از هر غذا يك فنجان از آن را مصرف نمائيد.
آب ليمو انواع سردرد و سرگيجه را بر طرف مىكند.
شبدر اثر خوبى در درمان ميگرن و سر درد دارد.
پرتقال مقوى سر است. سر، مغز و اعصاب و جمجمه را آزاد و تقويت مىكند.
سنجد، سردرد را تسكين مىدهد.
خوردن آب برگ چغندر جهت سردرد مفيد است.
دم كرده برگ درخت گلابى درد سر و ميگرن را تسكين مىدهد. براى تهيه آن بايد صد و ده گرم برگ خشك درخت گلابى را در يك ليتر آب جوش دم كنيد و بيست دقيقه بگذاريد بماند. بعد آن را صاف كرده و يك گلابى درشت را بدون آنكه پوست بكنيد به قطعات نازكى ببريد و در آن بريزيد و موقعى كه درد ميگرن شروع شد يك فنجان از آن بنوشيد، خواهيد ديد كه درد سر و ميگرن تسكين خواهد يافت.
دمكرده سبك سوسنمبر سردردهاى شما را چه عصبى و چه مربوط به سوء هاضمه باشد درمان مىكند. طرز تهيه و مقدار مصرف براى معالجه سردرد اينست:
دو عدد برگ سوسنمبر تازه را يك فنجان آب جوش و پانزده گرم برگ خشك سوسنمبر را در يك ليتر آب جوش دم كنيد تا دوازده دقيقه بماند، سپس آن را
صاف كنيد و با عسل شيرين كنيد و هر روز چهار فنجان از آن را بنوشيد.
دمكرده آويشن در سر دردهاى شديد نيمه سر مصرف مىشود.
10 گرم آويشن تازه يا خشك را در يك ليتر آب دم كرده مصرف نمائيد.
تحريكى كه در موقع پوست كندن پياز مىشود دردهاى شديد نيمهء سر (ميگرن) را بر طرف مىكند.
دمكردهء تخم رازيانه در مورد ميگرن تجويز مىشود. مقدار آن پانزده گرم در يك ليتر آب مى باشد.
براى معالجه سردرد شديد و ميگرن، ضمادى از برگهاى سفت كلم در ست كنيد، به اين ترتيب كه برگهاى سفت و خارجى كلم را له كنيد و كمى در آتش بپز يد و آن را روى محل درد بگذاريد و با پارچه پشمى ببند يد. روزى 2 تا 3 بار اين ضماد را تجديد كنيد.
براى معالجه ميگرن بادام تلخ را بكوبيد و به صورت ضماد در آوريد و روى محل درد بگذاريد.
برشهاى نازك ليمو را به صورت كمپرس روى سر بگذاريد، انواع سردرد - هاى عصبى و ميگرن را تسكين مىدهد.
هسته هلو را مىكوبند و آن را به شكل ضماد در ميگرن مصرف مى كنند.
دمكرده ء پامچال ضد ميگرن است.
بابونه امراض دماغى و سر درد را تسكين مىدهد. گلهاى بابونه را مثل چاى دم كرده مىنوشند.
خوردن آلو قبل از غذا براى مبتلايان به سردرد سودمند است.
بو كردن ريحان و برگ نعنا براى سر درد مفيد است.
تخم كاسنى جهت سر درد سودمند مى باشد.
ريشهء سوسن را، اگر دائم بو كنيد امراض سر را بر طرف سازد.
خوردن دمكردهء گل باقلا به قدر 25 گرم تا سى گرم در يك ليتر آب بر ضد درد شديد نيمه سر مفيد است.
تخم گشنيز را بكوبيد و در سركه خيس كنيد و بر سر بماليد، براى درد سر كه از حرارت توليد شده باشد نافع است.
گل شقايق نعمانى براى درمان ميگرن مفيد است. در اين مورد بايد يك تا سه دسى گرم مصرف شود.
مرزنگوش، ميگرن را بر طرف مىكند. مقدار مصرف دمكرده آن يك قاشق مرباخورى از گياه خشك مرزنگوش در يك ليوان آبجوش است.
بلسان براى سر درد نافع است. خانمهايى كه از سر درد ناشى از بىنظمى قاعدگى در رنجند بايد جوشانده بلسان را مخلوط با بابونه مصرف كنند.
جوشانده ء اكليل كوهى سر درد را بر طرف مىكند.
سرفه و سياه سرفه سرفه مثل سر درد، چندين نوع است و بر اثر علل گوناگون پديد مىگردد.
سرفهء خشن و صدا دار سرفه ايست حلقى ولى سرفهء ناقص و گرفته بر اثر كلفت شدن و يا زخم برداشتن غشاى مخاطى حلق توليد مىشود.
سرفهء برونشيت، نخست كوتاه و خشك است و ممكنست دردناك هم باشد ولى بتدريج مرطوب و تشنجى مىگردد.
در سل، سرفه كوتاه و خشك است، ولى بعدا سرفه طولانىتر شده بهمراه خود اخلاط ميآورد. اين نوع سرفه موقع صبح شديدتر است.
در سينه پهلو، سرفه كوتاه و خشك و گرفته است و در موقع سرفه كردن بيمار احساس درد شديد در سينه مىكند.
سرفه در سياه سرفه طولانى است بطوريكه به بيمار مجال استراحت نمىدهد و در بعضى امراض قلب: (پريكارديت انور سيما) سرفه دردناك مىشود و بعضى امراض معده با سرفه همراه است.
و نيز انواع ديگر سرفه وجود دارد كه عوامل ديگرى مثل: (ضعف اعصاب) توليد مىكند. علل سرفه را مىتوان به سه دسته تقسيم كرد:
1 - سرفه‌هائيكه بر اثر استعمال مواردى مثل الكل و سيگار توليد مىگردد.
2 - سرفه‌هائيكه بر اثر اختلالات جهاز هاضمه توليد مىگردد.
3 - سرفه‌هاى چائيدگى يعنى سينه و اعضاء وابسته به آن.
سياه سرفه - يك بيمارى مسرى است و بيشتر در بين اطفالى كه 4 إلى 12 سال عمر دارند بروز مىكند - فصل بروز اين بيمارى پائيز و بهار است. در آغاز ابتلاء در طفل علائم سرما خوردگى بروز مىكند و گاهگاهى طفل قى و استفراغ مىكند و دچار تشنج مىشود.
علت سياه سرفه در بچه‌ها اين است كه فضولاتى در خون پيدا شده و در شكم جمع مىشود و لوزه‌ها را تحريك مىكند و در گلو جوشهاى ريزى به شكل غده‌هاى كوچك بوجود مى آورد كه همان علت سياه سرفه مىشود.
خوردن يك قاشق بزرگ روغن ماهى مخلوط با عسل و يا عصارهء ليمو در هنگام صبح و يا شب، موجب بر طرف شدن سرفه و ناراحتيهاى سينه مى گردد و
مخصوصا براى علاج سياه سرفه خيلى نافعست.
بيست گرم از گل و ساقه و برگ ريحان را با بيست گرم آويشن مخلوط كنيد و يك ليتر آب جوش را روى آن بريزيد و بگذاريد دوازده دقيقه دم بكشد، بعد دو قاشق سوپخورى عسل را به آن اضافه كنيد و هر نيم ساعت چند قاشق از آن را به بيماران مبتلا به سياه سرفه بدهيد.
براى جلو گيرى و درمان سرفه بايد يك مشت آويشن را در يك ليتر آب جوشانيد و آن را صاف كرد و دويست و پنجاه گرم عسل را يك ليتر آب جوشانيد و آن را صاف كرده و به آن اضافه نمود و هر روز چهار تا شش قاشق آن را مصرف نمود.
شربت غليظ ترب سياه براى معالجهء انواع سرفه‌ها و سياه سرفه‌ها مفيد است.
براى تهيه آن، ترب سياه را ب برشهاى نازكى در آورده و به روى آن نبات كوبيده مىريزند و يك روز آن را به همان حال مىگذارند تا شربت غليظى بوجود بيايد و يا بهتر است وسط ترب سياه را گود كنند و آن گودى را از نبات كوبيده پر كنند و يك روز بگذارند بماند. اين شربت غليظ را براى رفع سرفه و سياه سرفه بايد در هر ساعت يك قاشق سوپخورى مصرف كرد تا به كلى رفع گردد.
بر ضد زكام و سياه سرفه، بايد چند تره فرنگى را در آب پخت، و وقتى كاملا پخته شد آب آن را گرفت و شربتى از آن درست كرد كه صبح و شب هنگامى كه سرفه غلبه مىكند يك قاشق سوپخورى از آن را خورد.
چون شاهى داراى روغن مايع گو گرد دارى است، تأثير مهمى بر مجارى تنفى دارد و در مورد سياه سرفه مصرف آن توصيه شده و كسانى كه مبتلا به اين مرض بوده اند و آن را مصرف كرده اند بهبود مؤثرى در خود مشاهده نموده اند.
در اين مورد بايد شيرهء شاهى را باندازهء يك قاشق سوپخورى صبح و عصر
مصرف كرد.
بهتر است آب شاهى را مخلوط با شير يا آب زرد پنير يا بويونهاى سرد و يا ملول به مقدار شصت تا صدوپنجاه گرم آب شاهى با هفتصد و پنجاه گرم قند يا شير كه روى حرارت ملايمى پخته شده باشد بگذاريم تا سفت شود و مصرف نمائيم و يا شاهى را كه در پخته اند مصرف كنيم.
دمكردهء شكوفهء به كه تازه و يا خشك شده باشد به مقدار سى گرم در يك ليتر آب، سرفه را آرام مىكند.
دمكردهء برگهاى درخت انجير به مقدار بيست و پنج تا سى گرم در يك ليتر آب براى معالجه سرفه مصرف مىشود.
مصرف تر بچه قرمز نقلى در معالجه سياه سرفه تجويز مىشود.
مصرف سير را در مورد سياه سرفه تجويز كرده اند.
با بادام شيرين، شير بادام را تهيه مى كنند كه مصرف آن در سرفه تجويز شده است. پنجاه گرم بادام شيرين را در آب نيم گرم بريزيد و بخيسانيد و پوست بكنيد و آن را در هاونى كه كمى آب سرد در آن ريخته‌ايد بكوبيد تا خميرى به دست آيد. اين خمير را با آبى كه مانده است مخلوط و حل كنيد و پنجاه گرم شكر در آن بريزيد (مىتوانيد از عسل هم استفاده كنيد)، بعد آن را از صافى نازكى رد كنيد.
يك روش ديگر اينست كه دو از ده بادام را كه با پوست آن شكسته‌ايد دوازده دقيقه در نيم ليتر شير بجوشانيد و بعد آن را از صافى نازك رد كنيد.
روغن فندق بهترين داروى سينه درد و سرفه است.
خوردن آب انار شيرين با شكر و نشاسته براى معالجه سينه درد و سرفه توصيه شده است.
دم كردهء شكوفهء درخت سيب به مقدار 30 گرم در يك ليتر آب، انواع سرفه را آرام مىكند و در اين مورد شكوفهء تازه يا خشك سيب يكسان است و هر دو را مىتوانيد استعمال كنيد.
مرباى به جهت نرم كردن و درمان سرفه و تنگ نفس سود بخش مىباشد.
لعاب به دانه در نرم كردن سينه و درمان سرفه شهرت زياد دارد. لعاب به دانه گلو را نرم مىكند و سرفه خشك را آسان مىنمايد.
موز، سرفه‌هاى خشك را آسان مىكند و سينه را نرم مىنمايد.
پسته درمان سرفه است.
خوردن عسل همراه با كندر جهت پاك كردن سينه و شكستن بادهاى سرفه بسيار نافع است. دار چين را اگر ناشتا بخورند، سرفهء كهنه را بهبود مى بخشد.
گل ختمى را اگر بجوشانند و مانند ضماد بر سينه اندازند، درد سينه را رفع كند.
سياه سرفه را با رژيم آب انگور مى توان درمان كرد.
بزرك و تخم آن را به بيماران مبتلا به سرفه مى دهند.
براى درمان سياه سرفه، مطبوخ بنفشه روزى سه بار نوشيده مىشود.
گلهاى پامچال براى سرفه‌هاى مزمن و سياه سرفه مفيد است.
ترنجبين براى درمان سرفه مفيد است. زعفران ضد سرفه‌هاى تشنجى است.
شيرين بيان در عفونتهاى نزله‌اى سرفه دار، به مقدار 25 گرم در يك ليتر آب مصرف مىشود.
جوشانده 30 تا 40 گرم عناب خشك در يك ليتر آب، مسكن سرفه است.
براى درمان سياه سرفه دمكرده 150 تا 25 گرم كاكوتى در يك ليتر آب مفيد است.
گلبرگهاى گل شقايق ضد سرفه‌هاى عصبى و سياه سرفه است.
نعناع سبز در رفع سرفه مفيد است. گل گاو زبان، كاكل ذرت، پرسياوش از هر كدام يك مثقال بجوشانند و صاف نموده به مقدار كافى نبات كوبيده در داخل آن بريزيد و در بيست و چهار ساعت به بيمار سياه سرفه اى بخورانيد بسيار مفيد است.
سرمازدگى شخص سرمازده مىتواند به كمك درمان صحيح، بهبود يابد و با تشخيص غلط و معالجهء نادرست، بدتر از بد گردد. بر گزيدن طريقهء درمان غلط، اثرش بدتر از ماساژ و ماليدن موضع سرما زده با برف مىباشد. سرما و ماساژ برفى صدمه پوستى مزمن به بار مى آورد. گرم كردن سريع انگشتان دست و پاى سرمازده در آب گرم جهل درجه بهترين طريق نجات دست و پا از بىحسى و صدمه آنهاست.
در كوهنوردى حرارت بدن كوهنورد ممكن است قائم مقام گرمى محيط گردد و او را در مقابل يخ زدگى محافظت كند. بنابراين در موقع كوهنوردى و صعود بر قلل برفى بهتر است دستها را زير بغل گذارده بينى را با دستهاى از حرارت بدن گرمى يافته، بپوشانيد و بدين طريق خود را از خطر سرمازدگى و صدمات ناشى از
آن رهائى بخشيد. به خاطر داشته باشيد و توجه نمائيد در چنين حالتى قسمت يخ زده و سرما ديده و صدمه خورده را ماساژ ندهيد، چون معالجهء آن مشكل خواهد شد.
اگر دست و پاى شما فورا به حس آمد دليل بر رفع يخ زدگى و دفع خطر است.
براى رفع سرمازدگى، يك شلغم را در كوره با پوست بپزيد، بايد دانست وقتى خوب پخته شده است كه اگر انگشت دست خود را به آن فرو كنيد به آسانى در آن فرو برود. بعد كمى بگذاريد سرد شود، سپس آن را به دو قطعه كرده و هر قطعه را روى عضوى كه سرمازدگى پيدا كرده بگذاريد و محكم بماليد تا شيرهء آن بيرون آيد، بعد آن را روى موضع سرمازده بگذاريد.
اگر با آب پياز به شكل محلول موضع را كمپرس كنند، ورم سرمازدگى، ترك پوست و خشكى و خراش پوست را به خوبى معالجه مىكند.
بر ضد سرمازدگى دويست و پنجاه گرم ساقه يا برگ و يا پوست كرفس قمرى را يك ساعت در يك ليتر آب بجوشانيد و آن را صاف كنيد و بگذاريد آن قدر سرد و خنك شود كه وقتى عضو سرمازده را در آن مىگذاريد قابل تحمل باشد.
بعد، مدت ده دقيقه عضو سرمازده را در آن بگذاريد و آهسته آهسته با دست مالش بدهيد و سپس توجه كنيد در مقابل هواى آزاد قرار نگيرد. هر روز دو يا سه بار اين حمام را به عضو سرمازده بدهيد پس از چندى به كلى عارضه بر طرف مىشود.
جوشاندهء برگ گردو به مقدار پنجاه گرم برگ در يك ليتر آب براى رفع ورم سرمازدگى و قرمزى پوست مصرف مىشود.
براى جلو گيرى از سرمازدگى دست و ورم گردن، دستها را با آب ليموى تازه مالش بدهيد.
در نيم ليوان آب به، اگر دانه‌هاى به را كه كوبيده شده اضافه كنند شيره اى بدست مىدهد كه براى رفع ورم سرمازدگى، استعمال مىگردد.
سوء هاضمه سوء هضم، بدى گوارش، ترشا، تخمه و ازدياد ترشحات اسيدى معده كه بواسطهء پرخورى يا افراط در نوشيدن الكل يا تند خوردن غذا و يا ضعف و خستگى قواى دماغى و روحى توليد مىگردد اگر معالجه نشود باعث اختلال جهاز هاضمه و يبوست و زخم معده و ضعف مزاج و تشنج مىشود. معالجهء آن با تغيير آب و هوا و ترك عادت، و اجتناب از خستگى روحى و دماغى و پرهيز از غذاهاى ثقيل صورت مىگيرد.
براى رفع سوء هاضمه، چهار روز آش آب غوره بخورند و بعد از هر غذا، خوردن دو مثقال گل قند و روز پنجم دوغ با نان و گل سرخ ميل نمايند.
عواملى كه سبب سوء هاضمه مى شوند: 1 - تند خوردن و نجويدن 2 - پرخورى.
3 - ته بندى كردن در اواسط ساعات غذا 4 - خوردن غذاهاى سنگين 5 - خوردن ادويه‌جات و سركه و چاى و قهوه به مقدار زياد 6 - خوردن غذاهاى ناسازگار (مثلا خوردن چاى بلا فاصله پس از صرف ناهارى كه قسمت اعظم آن گوشت بوده است.
) 7 - نوشيدن آب در مواقع نامناسب مثلا نوشيدن آب به مقدار زياد در حينى كه غذا صرف مىكنيم مضر است. بايد آب را لا اقل نيم ساعت بعد و يا قبل از صرف طعام خورد و آن هم به مقدار كم. در صورتى كه ميوه پر آب خورده باشيد، اگر آب ننوشيد، بسيار بهتر است.
غذاهائى كه به توليد سوء هاضمه كمك مىكند اينهاست: غذاهاى چرب بريان شده گوشت اردك و گاو و خوك، انواع ترشيها و ادويه‌جات، انواع شيرينيها، خيار، خرچنگ، انواع نان قندى و چاى زياد.
براى معالجه سوء هاضمه - حتى الامكان ميوه‌جات و مركبات يعنى غذاهائى كه مستقيما از آشپزخانهء طبيعت بدست مىآيد بخوريد. كنسروها و غذاهاى گنديده را ميل نكنيد. ورزش كنيد، به عواطف مثبت (مثل خوشى و نشاط) بپردازيد.
اينكه تن را ضعيف مىكند مولد خستگى و مسموميت هم هست.
سردرد، سرگيجه، شكم درد، دل درد، درد كبد، و كليه و تب و دمل و نزلهء معده و آپانديسيت و رماتيسم و نقرس و ديابت و امراض ديگر از امراضى هستند كه سوء هاضمه بوجود مىآورند.
براى درمان سوء هاضمه، خنده بزرگترين داروى شفا بخشى است كه در دسترس بشر گذاشته شده، زيرا خنده دستگاه هاضمه و تنفس را به فعاليت برمىانگيزد و جريان خون را سريع تر مىگرداند و در نتيجه سموم بدن دفع مىشود.
معالجهء سوء هاضمه با آلبالو - بيست روز صبح، مقدارى آلبالو يا گيلاس را به عنوان صبحانه مى خورند و تا ظهر چيز ديگرى ميل نمى نمايند.
گلابى رسيده مشروط بر اين كه خوب جويده شود. بهترين وسيلهء درمان سوء هاضمه است. زيرا مصرف گلابى ترشح بزاق دهان را زياد مىكند و باعث تسهيل عمل دستگاه هاضمه مىشود.
گلابى را مى توان خام خورد و همچنين گلابيهايى را كه خوج ناميده مى شوند و در صفحات گيلان به دست مى آيند و زياد سفت مى باشند مىتوان با آب و عسل جوشاند و خورد.
براى معالجهء سوء هضم با آب ليمو مىتوان داروى ثمر بخشى را تهيه كرد كه طرز تهيهء آن اينست:
آب ليموى تازه را بگيريد و يك ليوان را از آب معدنى و يا آب معمولى پر كنيد و يك قاشق كوچك چاى خورى جوش شيرين را در آن بريزيد و متناوبا تا وقتى محتوى ليوانها تمام نشده از هر دو بنوشيد.
براى رفع سوء هضم، گذاشتن ضماد خاك رست روى شكم مفيد است، بدين معنى كه بايد مقدارى خاك را با آب مخلوط كرد و آن را در پارجه اى و تميز گذاشت
و سپس آن را روى شكم بست. اين ضماد را بايد موقع خوابيدن به شكم بست و تا صبح بايد به شكم بسته باشد. ضماد خاك رست بايستى (8) سانتى متر عرض و 14 سانتى متر طول و 5 ر 1 سانتى متر ضخامت داشته باشد.
از سفيده ى تخم مرغ شربتى تهيه مىشود كه براى افرادى كه از بيماريهاى جهاز هاضمه معذبند، مفيد مىباشد. طرز تهيه شربت بدين گونه است: سفيده ى تخم مرغ تازه را از زرده‌اش جدا كنيد و آن را خوب با قاشق هم بزنيد تا كف بكند، سپس آن را از پارچه نازكى گذرانده و به تدريج دو سه قاشق آب خنك (البته پس از جوشانيدن) در آن بريزيد و براى اينكه خوشمزه بشود، كمى شكر و ليمو ترش هم بر آن بيافزائيد.
سوء هاضمه افرادى كه به علت پرخورى معده شان ضعيف شده است در اثر رژيم آب انگور بر طرف مىگردد.
در معالجهء سوء هضم بايد ابتدا رژيم صغير آب انگور را به مدت شش روز گرفت، پس از اينكه موفقيت بدست آمد، رژيم كبير آب انگور را به مدت سه تا چهار ماه ادامه داد.
عسل طبيعى، به هضم غذا كمك مىكند و قندهاى ديگر را مثل نشاسته، غلات و آردها بطور كامل جذب مىكند.
فلفل سبز، ترشحات معده را براى هضم غذا تقويت مىكند.
پرتقال، ترشحات طبيعى غده‌هاى بذاق را تقويت كرده و در هضم غذا نقش بزرگى را بازى مىكند.
پرتقال با ماكارونى پخته و عسل، ضد هضم نشدن غذا است.
آرد برنج، مغز بادام، مغز تخم كدو، مغز پسته و مغز فندق را باهم آميخته، با
شير و شير و شيرهء انگور خمير كرده و آن را نان نماييد. اين نان براى سوء هاضمه و رفع سموم كليه‌ها بهترين غذاست.
آب ترب و آب هويج و آب شلغم بهترين دارو براى پاك نمودن و ضد عفونى كردن روده‌ها مى باشد.
اگر سالاد كاهو را خوب بجوند و با آب دهان مخلوط كنند تمام طول معده و روده‌ها را تقويت كرده و غدد هاضمه را وادار مىكند بطور فراوان عصيرهاى خود را نه تنها براى هضم كاهو بلكه براى تحليل غذايى كه بعد خورده شده است ترشح نمايند.
كاهو هميشه بايد قبل از غذا مصرف شود زيرا غذاى سهل الهضمى است و به آسانى از مجازى دستگاه هاضمه عبور كرده و راه را براى غذاهاى بعدى باز مىكند.
اگر كاهو را بعد از غذا بخوريد غذاهائى را كه به خوبى هضم نشده اند به خارج دفع مىكند.
جوشاندهء برگهاى توت وحشى به مقدار بيست و پنج گرم آن در يك ليتر آب براى رفع و معالجهء سوء هضم، مفيد است.
در مورد سوء هضم بايد ده گرم برگ انگور فرنگى سياه را با يك گرم دارچين و يك گرم ميخك در يك ليتر آبجوش دم كرده و مصرف كرد.
اگر انجير را بپزند و به شكل كمپوت يا مربا در آورند براى اشخاصى كه سوء هاضمه دارند مفيد است و براى پختن انجير هم قند يا شكر زياد لازم نيست چون خود انجير داراى مواد قندى است.
مصرف پورهء شاه بلوط پوست كنده را به اشخاصى كه سوء هاضمه دارند توصيه كرده اند.
دستور تهيهء پورهء شاه بلوط چنين است:
شاه بلوط را پوست بكنيد و در آب با يك شاخه كرفس كه آن را معطر خواهد ساخت بپزيد.
البته پختن شاه بلوط بايد آهسته با آتش ملايمى صورت بگيرد. اگر آتش تند باشد مغز شاه بلوط سفت مانده و وقتى پوره شود پورهء آن زبر و سفت خواهد ماند.
وقتى شاه بلوط به خوبى پخت آن را در صافى بريزيد و نرم كنيد تا به شكل پوره درآيد.
بعد پوره را روى آتش تندى بگذاريد و با قاشق دائما به هم بزنيد. بعد پورهء سبزى يا شير را با كمى كره و نمك به آن اضافه كنيد و به هم بزنيد.
براى اينكه شاه بلوط را پوست بكنيم بايد به ترتيب زير عمل كنيم:
با كارد كوچك آشپزخانه دور تا دور، پوست شاه بلوط را بايد شكاف بدهيم و آن را در قابلمه اى كه آب سرد دارد بريزيم و روى آتش بگذاريم تا يك دقيقه بجوشد.
بعد بايد قابلمه را از روى آتش برداريم و دو تا دو تا يا سه تا، شاه بلوطها را از آب در آوريم و پوست بكنيم تا گرم گرم پوست آنها كنده شود.
اگر يك دقيقه آنها را از آب داغ بيرون بياوريم پوست قهوه اى رنگ خشكى كه روى ميوهء شاه بلوط را فراگرفته است خشك مىشود و در نتيجه پوست كندن آن مشكل مى گردد.
براى رفع سوء هضم يك قاشق غذا خورى گرد نعناع خشك را در يك ليوان آبجوش مدت ده دقيقه دم كرده و روزى يك فنجان پس از مصرف غذا ميل كنيد.
نعناع سبز به هضم غذا كمك مىكند.
پوست گنه گنه در تسهيل عمل هضم غذا مؤثر است.
جوشانده گل گاو زبان همراه با سنبل طيب و ليمو عمانى براى دل دردهاى
ناشى از سوء هاضمه مفيد است.
قهوه عمليات هضم را آسان مىكند.
شير خشت بعنوان مسهل در رفع سوء هضم اطفال به كار مى رود. دو سه نخود شيرخشت را در آب ولرم حل كرده پس از صاف كردن به طفل مىخورانند.
سوسنمبر براى اختلالات هاضمه مفيد است. مقدار مصرف آن ده تا بيست و پنج گرم در يك ليتر آب جوش است.
روغن زيتون براى سوء هضم نافع است.
دارچين مقوى دستگاه هاضمه است.
عمل چغندر در دستگاه هاضمهء بدن قابل توجه است و به واسطه راديو اكتيوى كه دارد در دستگاه هاضمه فوق العاده تأثير دارد.
دم كرده تخم رازيانه به مقدار پانزده گرم در يك ليتر آب، اگر با هر غذا يك فنجان آن صرف شود براى دستگاه هاضمه تقويت كنندهء خوبى است.
براى رفع سوء هاضمه ده گرم آويشن را در يك ليتر آب دم كرده و مصرف كنيد.
براى رفع سوء هاضمه در غذاى خود تره فرنگى بريزيد.
پياز بر روى مخاط و غده‌هاى شكم، عمل مفيدى انجام مىدهد كه به هضم و دستگاه هاضمه كمك مىكند.
ترخون هضم كننده غذاست. با دمكرده و اسانس ترخون، سوء هاضمه معالجه مىشود.
سيب زمينى ترشى براى مبتلايان به سوء هاضمه مطبوع و مفيد است.
جويدن دقيق سير و مخلوط كردن آن با بزاق دهان كمك مىكند كه عمل هضم به راحتى صورت گيرد. بعضى كوه نشينان سوء هاضمه را با خوردن سوپ سير در صبح ناشتا معالجه مى كنند.
پوست و دانه‌هاى گوجه فرنگى به هضم غذا كمك مىكند و هضم مواد نشاسته اى را آسان مى نمايد.
گاهى سوء هاضمه در اثر از دست دادن ويتامين عمومى بدن و ضعف بدن و ضعف زياد و كم بنيگى و كاسته شدن قوا براى شخص ايجاد مىشود.
براى معالجه: كمپوت توت فرنگى روزى 250 گرم ميل كنيد.
عسل را با زعفران و آرد حلوا مخلوط نموده ميل كنيد سوء هاضمه رفع خواهد شد.
بهترين دستور براى رفع سوء هاضمه‌هاى كهنه اينست كه: تا 40 روز، روزى 250 گرم آب سيرابى و 20 گرم شكر قرمز و 10 گرم گز علفى و 10 گرم گز خونسازى و 10 گرم خاكشير را در آب سيرابى حل نموده و بگذارند بر روى آتش مختصرى بجوشد و همه روز تا 4 روز عصرها ميل كنند.
خوردن روغن كرچك بدون نمك در سوء هاضمه يك بار به مقدار 12 مثقال مفيد است.
احتياط - تربچهء قرمز، ثقيل الهضم است و افراد مبتلا به سوء هاضمه نبايد آن را مصرف كنند.
چون پوست عدس قابل هضم نيست و مىتواند در معده‌هاى عليل ايجاد اختلالاتى بكند، مبتلايان به سوء هاضمه كه علاقه‌مند به خوردن عدس هستند، بهتر است پوره عدس را مصرف كنند.
سوختگى گوشت خربزه را له كرده و به شكل ضماد در روى سوختگيهاى سطحى پوست بدن مى گذارند.
اگر پياز را له كنيد و كمى نمك به آن بزنيد و روى سوختگى بگذاريد فورا درد را ساكت كرده و بعد هيچگونه تاولى بوجود نمى آورد.
درد سوختگى را فورا مىتوانيد با آهسته ماليدن يك سيب زمينى خام كه دو نيمه شده است ساكت و آرام كنيد.
اگر لوبياى خشك را بعد از پختن نرم كنند ضماد خوبى براى سوختگيها بدست مى آيد.
برگهاى درخت هلو را اگر با برگ جعفرى بكوبند و با روغن زيتون مخلوط سازند، براى معالجهء سوختگى انواع زخم و جراحات مفيد است.
بايد مرتب محل سوختگى را با محلول 20 در صد اسيد پيكر يك، كمپرس كرد. پس از اينكه سوزش تخفيف يافت، ماليدن روغن آهكى كه از مخلوط كردن روغن زيتون خالص و آب آهك طبى به مقدار مساوى فراهم مىشود: با پر مرغ تميز روى محل سوختگى بمالند مفيد خواهد بود.
اگر سيب زمينى خام را رنده كنيد و با روغن زيتون مخلوط نمائيد براى زخمهائى كه در اثر سوختگى بوجود مى آيد مرهم خوبى است.
اگر سوختگى از آتش يا آبجوش وضعيف باشد و تاول نداشته باشد قدرى نفت روى آن بماليد.
اگر برگهاى اسفناج را در روغن بپزند ضماد خوبى براى سوختگى درست مىشود.
با برگهاى بادنجان ضمادى دست مى كنند كه در مورد سوختگى مصرف مىشود.
ضماد كاهوى پخته با كمى روغن زيتون براى معالجه سوختگى مفيد است.
ضمادهايى كه با برگهاى تازه يا گوشت كدو تهيه مىشود، سوختگى را درمان مىكند.
ضماد خيلى گرم انجير تازه يا خشك كه در شير يا آب پخته شود، درد سوختگى را تسكين مىدهد.
برگهاى تازه و سبز درخت بادام را اگر ضماد كنند براى سوختگى مفيد خواهد بود.
در نيم گيلاس آب به، اگر دانه‌هاى كوبيده شدهء به را اضافه كنند، شيره اى بدست مىدهد كه براى رفع ورم سوختگى استعمال مى گردد.
روغن خالص اكاليپتوس براى رفع سوختگىهاى مختصر، مفيد است.
هويج را رنده كرده در پارچه اى تميز بپيچيد و روى سوختگى بگذاريد.
براى درمان سوختگى از آب يا آتش اگر تاول نزده باشد، پارچه اى را مرتب در آب يخ خيس كرده روى آن بگذاريد. يا گل ارمنى را در آب حل كرده روى آن بماليد، يا سفيده تخم مرغ يا شير يا ماست بماليد. اگر سوختگى داراى تاول باشد از مرهم سفيد استفاده كنيد به اين ترتيب كه: موم سفيد را در دو برابر مقدار خود روغن كنجد كه گرم باشد آب كنيد و به اندازهء موم، سفيداب قلع با آن
مخلوط نمائيد و خيلى ملايم روى محل سوختگى بماليد يا روى پارچه اى ماليده بر روى آن قرار دهيد.
در مورد آفتاب زدگى و سوختن با آتش، لعاب به، بسيار مفيد است. همچنين هنگامى كه به كنار دريا مىرويد قبلا پوست خود را با لعاب به، نرم كنيد تا از آفتاب زدگى جلو گيرى نموده باشيد.
ماليدن برگ پخته چغندر پس از سرد شدن، درمان سوختگى آتش و آب جوش است.
برگهاى تازه گل هميشه بهار را بكوبيد و روى زخمهاى سوختگى بگذاريد تا آن را معالجه كند.
سياتيك سياتيك دردى است كه در اعصاب كمر و زانو بروز مىكند.
خوردن يك حبه سير در صبح ناشتا به درمان سياتيك كمك مىكند، زيرا سير، خون را تصفيه و از سموم، پاك مىكند. مبتلايان به سياتيك وقتى به حمام مى روند، بعد از شستن خود، بايد تفاله‌هاى انگور را به بدن نمالند و مدتى بنشينند و بعد دوباره بدن را بشويند.
سياتيك را با رژيم آب ليمو مىتوان معالجه كرد. به اين ترتيب كه تا يك هفته هر روز صبح ناشتا آب يك ليمو را گرفته و ميل كنيد. هفته دوم آب دو ليمو و به همين ترتيب افزايش دهيد تا هفته هفتم آب هفت ليمو را بنوشيد. چند هفته اى، هر روز آب هفت ليمو را بنوشيد و بعد شروع به كم كردن تعداد ليموها كنيد تا
به روزى يك ليمو بر سد. در اين مدت رژيم غذايى خود را نيز كنترل كنيد و سبزيجات و ميوه بخوريد و از خوردن گوشت و چربى پرهيز كنيد.
براى درمان سياتيك بايد پوست خارجى سبز گردو را كوبيده و به شكل ضماد روى جاهائى كه دردناك است بگذاريد.
پرتقال با توت فرنگى و خامهء شيرين يا عسل ضد (سياتيك) است.
والك درد سياتيك را تسكين مىدهد.
جوشاندهء ريشهء گياه خشخاش سياه، جهت سياتيك تجويز مىشود.
برگهاى سفت و خارجى كلم را كه معمولا مصرف نمىكنند و دور مىريزند داراى خواص بيشمارى است و در مورد سياتيك استعمال مىشود.
براى مصرف آن بايد برگها را به كمك يك بطرى و يا يك نورد، له كرده و كمى در آتش گذاشت تا بپزد. بعد آن را روى عضوى كه درد مىكند گذاشته و با پارچهء پشمى بست. هر روز بايد اين ضماد را دو يا سه بار تجديد كرد.
جوشانده گل باقلا به مقدار 30 تا 40 گرم در يك ليتر آب، نوشابهء مدرى است كه اگر در فواصل غذا يك فنجان آن مصرف گردد. براى سياتيك بسيار مفيد است.
مصرف ترب سياه براى درمان سياتيك تجويز مىشود. مرهم جوانه‌هاى درخت شالك وقتى به صورت كمپرس گرم روى جاهاى دردناك سياتيك گذاشته شود، درد آن را تسكين داده و آرام مىكند. براى تهيه مرهم جوانه‌هاى شالك بايد صد گرم جوانه‌هاى خشك درخت شالك را در سيصد گرم آب سرد بريزيد و ظرف محتوى آن را روى آتش بگذاريد تا به جوش آيد و بيست
دقيقه بجوشد. بعد صدوپنجاه گرم روغن زيتون را در آن بريزيد و با آتش ملايمى آن قدر آن را بپزيد تا آب آن تمام شود. سپس آن را تا گرم است در داخل پارچه تورى نازكى بريزيد و روى جاهاى دردناك از سياتيك بگذاريد.
سوزاك سوزاك بيمارى واگير دارى است كه از طريق مقاربت سرايت مىكند و ميكرب آن موسوم به (گونوكوك) است. عوارض آن عبارت است از پيدا شدن چرك و سوزش در مجراى ادرار كه مدت سه تا چهار هفته ادامه يابد. اگر معالجه نشود عوارض ديگر از قبيل مسدود شدن مجراى بول، ورم بيضه، ورم مثانه، ورم كليه نيز توليد مىشود و ممكن است انسان را از توليد نسل محروم سازد. در زنان عوارض اوليه يعنى درد و سوزش چندان شدت ندارد، اما در صورت سرايت چرك به جهاز تناسلى آنان، عوارض خطرناك مانند اورام رحم توليد مىشود كه مانع آبستنى يا باعث سقط جنين مىگردد. اگر چرك سوزاك به چشم برسد چشم را كور مىكند.
معالجه آن با خوردن غذاهاى رقيق و دوغ و هندوانه و ساير چيزهائى كه ادرار را زياد مىكند و شستشوى مجراى بول با محلول پرمنگنات دوپتاس، صورت مى گيرد.
اوكاليپتوس ضد عفونى كننده است و براى عفونتهاى چركى مجارى دستگاه تناسلى و سوزاك مزمن به كار مى رود.
وقتى كسى احساس كرد كه مبتلا به سوزاك است بايد بدون تلف كردن يك دقيقه وقت، هر غذايى را حذف و خود را عادت به رژيم انگور و آب آن بدهد و مقدار زياد آب انگور بنوشد، زيرا وقتى آب انگور زياد بنوشد زياد ادرار مىكند و با خروج ادرار، چرك سوزاك از مجرا خارج مىشود.
جوشاندهء ريشه و برگ خشك توت فرنگى را به مقدار سى گرم در يك ليتر آب
در روز هر اندازه كه ميل داشته باشيد مىتوانيد بياشاميد.
جوشانده سه قاشق سوپخورى تخم كتان در يك ليتر آب براى درمان سوزاك مفيد است.
گلپر براى درمان سوزاك مفيد است. مقدار مصرف گلپر اعم از ميوه يا برگ آن يك قاشق مرباخورى در يك فنجان آبجوش است. اين دمكرده بايد روزى سه فنجان مصرف شود.
ماميران براى درمان عفونتهاى سفليسى و غيره مصرف مىشود.
احتياط - مصرف مار چوبه در بيمارى سوزاك به علت اينكه ايجاد ناراحتى مىكند ممنوع شده است.
سيفليس سيفليس هم يك بيمارى مسرى است كه از طريق مقاربت و با به طور ارثى منتقل مىشود. عوارض آن عبارت است از زخم روى آلت تناسلى كه به فاصله 10 تا 40 روز پس از سرايت ميكرب ظاهر مىشود و دانهء سرخ كوچكى است كه كم كم بزرگ مىشود، اما چرك و جراحت ندارد. غده‌هاى بيخ ران ورم مىكند. گاهى زخم سيفليس در دهان بروز مىكند و لكه‌هاى سفيد رنگ روى لب يا زبان و يا حلق ظاهر مىشود و غده‌هاى گردن ورم مىكند. اگر معالجه نشود عوارض ديگرى از قبيل اوجاع مفاصل، امراض دماغى و قلبى و فلج و كرى و كورى نيز توليد مىشود.
پرتقال ضد سيفليس است و با فساد خون مبارزه مىكند.
براى درمان امراض آميزشى، بيمار بايد خنكى بسيار بخورد. از گوشت،
چربى، شيرينى، سرخ كردنى اجتناب ورزد.
مازو را كوفته و سائيده با سركه خمير كرده بر محل زخم بماليد.
همچنين مىتوانيد گل ارمنى، يا گل سرشور را نرم سائيده با سركه و كمى كافور آميخته به محل بماليد.
انار را شكافته با پوست، در سركه بجوشانيد تا خوب پخته شود. بعد آن را نرم كوبيده مانند خمير ساخته به محل بماليد.
بيمارى سفليس هم مثل بسيارى از بيماريهاى مقاربتى اگر در درجه اول يا درجه دوم باشد با يك معالجه صحيح و طولانى با آب انگور شفا مىيابد و بايد در ابتدا معالجهء كبير (خوردن آب انگور زياد به مدت طولانى) و سپس معالجه صغير (خوردن آب انگور كم به مدت كمتر) با انگور را انجام داد.
سياه زخم در سياه زخم بايد به مريض فقط شير داد كه بخورد. بعد اطراف دانه را با پماد اكتيول چرب كرد و با پارچه ء تميزى روى سياه زخم را بست. همچنين مى توان ضمادهايى مثل حلوا، ماست، و خمير آرد جو و كوبيدهء كاسنى تازه و ضماد نشاسته و گل ختمى روى آن گذاشت تا خوب اطراف دانه نرم شود. بعد با نوك پنس يا فشار، دانه را بيرون آورد.
سينه پهلو سينه پهلو يا ذات الريه، ورم شش است. يك درد و ورم چركى است كه بر اثر سرماخوردگى و گريپ در ريه توليد مىشود.
علامت سينه پهلو تب شديد دائم و تنگى نفس مىباشد.
به مقدار مساوى كل نيلوفر و گل بنفشه را بجوشانيد و صاف كنيد و با شكر قوام آوريد، هر سه ساعت يك قاشق ميل نمائيد براى سينه پهلو مفيد است.
و نيز لعاب اسفرزه و عرق بيد و شكر بنوشيد خوب است.
از نوشيدن آب سرد و قرار گرفتن در معرض هواى سرد و تقلا و حركت و دود و غبار و مشاجره بپرهيزيد.
غذاى بيمار ذات الريه (سينه پهلو) آش جو، يا آش گندم با كشك و اسفناج و گشنيز مىباشد و بايد عدس زياد بخورند. آب خيار با مغز خيار، آب هندوانه، آب كدو با سكنجبين كه زياد ترش نباشد و آب ليمو شيرين بنوشند. اگر بيمار سردى و رطوبت در مزاج داشته باشد كمى عسل با آنها مخلوط نمايند (در امراض ريوى، مسهل خوردن ضرر مى رساند و بايد با دستور طبيب به تنقيه عمل نمايند).
برگهاى سفت خارجى كلم و تره فرنگى را خرد كرده و بپزيد و يك ليوان سركه به آن اضافه كرده تا گرم است روى سينه و پهلوى بيمار بگذاريد.
دمكرده زوفا به مقدار 15 تا 20 گرم در يك ليتر آب جوش براى درمان سينه پهلو نافع است. بيمار بايد روزى 3 إلى 4 فنجان از اين دمكرده ميل كند.
مصرف دمكردهء گل ماهور (خرگوشك) به مقدار 40 گرم در يك ليتر آب درمان بيمارى سينه پهلوست.
انجير خشك را مىكوبند و ميسايند و بجاى قهوه مصرف مىكنند. مصرف گرد انجير، بجاى قهوه در بيمارى سينه پهلو مفيد است.
جوشاندهء تخم كاهو به مقدار يك قاشق قهوه خورى در يك فنجان آب در معالجهء سينه پهلو مفيد است.
ليمو براى كسانى كه مبتلا به سينه پهلو شده اند مناسب است.
آب پياز خام را با آب ليمو مخلوط كرده بنوشيد تا مرض شما بر طرف شود.
آب شلغم يا آب هويج يا آب كرفس خام، در صورتى كه با آب ليمو مخلوط شود ذات الريه را معالجه مىكند.
تقويت قواى شهوانى (قوه باء) خوراكيها قواى شهوانى را زياد مى كنند. ابتلا به عنن نتيجهء سوء تغذيه و خوردن بعضى ديگر از خوراكيهاست و چون ضعف قواى شهوانى در جوانى باعث پيرى زودرس و ابتلا به امراض روحى و عصبى است و عمر را كوتاه مى نمايد لازم است مختصرى از اين گونه خوراكيها را بشناسيم. افراط در خوردن آبجو و رازيانه براى مردها موجب عنن و عقيم شدن است زيرا اخيرا در اين دو خوراكى، هورمون زنانه كشف گرديده است. شير خشت و قهوه نيز در كم كردن قواى شهوانى مؤثر مى باشد. برعكس انجير، بهار نارنج، نارگيل و شيرهء آن كاهو، ترنجبين، دارچين و فلفل سياه شهوت را زياد مى نمايد. سير و پياز شهوت را تحريك مى نمايد. پسته و پستهء شام مفيد مى باشند. در بين ميوه‌جات نارگيل و شير آن و همچنين شقاقل مفيد مى باشد.
براى تقويت قواى شهوانى نبايد از ضراريح كه نوعى مگس بوده و در داروخانه‌ها موجود است استفاده كرد، زيرا اثر اين دارو خارش و ايجاد قلقلك در مجراى ادرار بوده و تحريك موقتى مىدهد و در نتيجه اثر سوء دارد.
خاويار و اشبل ماهيها به علت داشتن هورمون و مواد فسفر دار مفيد مى باشند.
ويتامين (آ) در اين مورد تأثير بسزايى دارد. فقدان آن در بدن تخمدان و بيضه‌ها را ضعيف مىكند و جنين را در رحم مى كشد.
اين ويتامين در جوانهء غلات و در بعضى از سبزيجات و در دانه و مغز و برگ
كاهو و در روغن زيتون و كنجد و پسته شام و كنان و خشخاش پيدا مىشود.
بهترين راه استفاده از آن خوردن جوانهء گندم و سمنويى است كه با اصول علمى پخته شود. اگر براى امتحان آب منى، به آزمايشگاه مراجعه كرديد و در جواب نوشتند نطفه ندارد، خوردن اين ويتامين استفاده ندارد، ولى اگر نوشتند ضعيف يا كم است، بهترين راه معالجه و تقويت نطفه، خوردن غذاهايى است كه ويتامين (آ) دارند و بهترين آنها جوانهء گندم مخلوط در شير است.
بطور كلى داروهاى مقوى شهوت عبارتند از مواد فسفر دار مانند: قلوه ء حيوانات مخصوصا قلوهء خروس، ماهيها و خاويار، غذاهاى صدفى و تخم مرغ تازه.
ادويه‌جات مثل: فلفل سياه، فلفل سبز، زنجبيل. جوزبويا و عنبر نيز اثر زياد دارند ولى بايد بدانيد كه افراط در خوردن ادويه‌جات نه تنها اثر مطلوب ندارد بلكه فوق العاده مضر مى باشد و همچنين است غذاهاى معطر مثل زعفران و خردل و مشك و وانيل.
غير از مواد فوق مار چوبه، آرتيشو، ثعلب، كاكائو، قارچها، نعنا و شلغم پخته در شير مفيد است. شاهدانهء هندى را نيز توصيه كرده اند.
كندر براى معالجهء سيلان منى و سرعت انزال بسيار مفيد است.
ازدياد شير مادر براى اينكه شير زياد شود مواد زيادى لازم است و چنان كه يكى از آنها به بدن نرسد كارخانهء سازندهء شير مختل شده و شير كم مى گردد. اين مواد، لازم و ملزوم يكديگر مى باشند و يكى از آنها به تنهايى نمى تواند اثرى در زياد شدن شير داشته باشد. مادرى كه بخواهد شيرش كافى باشد بايد سعى كند از اين مصالح كه براى ساختن شير لازم است همه روزه استفاده نمايد.
دسته اول - ويتامين (آ) براى زياد شدن شير، ويتامين (آ) نقش مؤثرى دارد. اگر تمام مواد و مصالح
شير را به قدر كافى بخوريد و از اين ويتامين كمبود داشته باشيد، محال است يك قطره شير از پستان شما خارج شود. همه روزه خوراكيهايى بخوريد كه داراى اين ويتامين باشند. مخصوصا خوردن جوانهء و سمنو را فراموش نفرماييد زيرا بسيار مفيد مى باشند. از طرفى در جوانهء گندم ماده اى است كه در حفظ اين ويتامين اثرى نيكو دارد.
دسته دوم - كازئين نباتى يكى از مواد مورد نياز زن بچه شيرده، گازئين است و بايد گياههايى كه داراى كازئين نباتى مى باشد بخورد.
كازئين نباتى در باقلا به مقدار زياد و در ساير بنشنها نيز ديده مىشود. بنابر اين زنان شيرده بايد از بنشنها زياد مصرف كنند. مخصوصا باقلا، نخود، لوبيا، ماش و غيره.
چاى نيز داراى كازئين نباتى است و خوردن آن شير را زياد مىكند.
خرفه نيز دارى اين مواد بوده و خوردن آن مفيد است.
گل پنيرك و مخصوصا نوعى از آن كه خبازى نام دارد براى زياد شدن شير مفيد است.
دسته دوم - هورمونها هورمونهاى زنانه براى زياد شدن شير مفيد مى باشند. خوردن رازيانه شير را زياد مىكند.
شير حيوانات نيز داراى هورمون بوده و خوردن آن براى زنان بچه شيرده از اين جهت نيز نافع است.
كرفس و انيسون اثر زيادى در زياد كردن شير دارد و بعيد نيست در اين موارد نيز هورمونهاى مناسبى جهت از ياد شير يافت شود.
جوشاندهء دانهء هويج نيز شير را زياد مىكند.
دسته چهارم - مايعات شير مقدار زيادى آب دارد و براى زياد شدن شير بايد از مايعات، زياد نوشيد.
ميوه‌جات آبدار مخصوصا هندوانه در زياد كردن شير اثر بسيار مفيدى دارد.
انواع خربزه مخصوصا گرمك، طالبى و شهرى بسيار مفيدند، زيرا علاوه بر آب داراى هورمونهايى نيز مى باشند.
روى هم رفته خوردن آب ميوه از آب معمولى براى زياد شدن شير مفيد تر است، زيرا آب ميوه‌جات، خاصيت حياتى داشته و بهتر جذب غدد شير مىشود.
غير از آب ميوه، شربت گلها، شربت بنفشه و شربت بهار - نارنج در زياد كردن شير مادر تأثير مطلوب دارند.
دسته پنجم - ساير مواد شير شير غير از آب و كازئين، داراى مقادير زيادى قند، لاكتوز و چربى است.
املاح، مخصوصا كلسيم و ساير فلزات نيز در شير پيدا مى شوند و براى اينكه شير زياد شود بايد مواد قندى مخصوصا توت و ميوه‌هاى شيرين خورده شود.
براى چربى نيز بايد زن بچه شير ده همه روزه مقدارى كره را در شير حل كرده بخورد.
خوردن انگور شيرهء آن براى زياد شدن شير مفيد ترين غذاهاست. خوردن مواد چرب و ميوه‌هاى روغن دار مثل نارگيل، زيتون، گردو، بادام و غيره بسيار مفيد است. مواد كلسيم دار از قبيل گلابى، آبليموى مرمرى، سوپ استخوان و غيره نيز براى ترميم كلسيم شير لازم است.
مواد ديگر كليهء مواد و فلزاتى كه براى يك انسان بالغ لازم است مقدار كمترش مورد نياز طفل است.
بنابر اين يك بانوى بچه شيرده بايد حتى المقدور غذاى خود را متنوع كند،
زيرا بچه براى ادامهء زندگى و مبارزه با امراض و رشد و نمو خود به تمام مواد احتياج دارد و بايد حتى المقدور آنها را از شير مادر بگيرد.
مادر بايد خوب بخورد و خوب بياشامد. غذاهاى گوناگون و متنوع ميل نمايد تا شير او داراى تمام مواد مورد نياز طفل باشد. ضمنا مادر بايد سعى نمايد كه حتى المقدور شيرش مسموم نگردد.
شير مادر داراى تمام ويتامينهاست به شرط آنكه مادر از آن ويتامينها بخورد و در اين صورت چون انسان قوهء خلاقه ندارد ويتامين بسازد، فاقد آن خواهد شد. تنها ويتامينى كه تاكنون در شير ديده نشده ويتامين (د) مى باشد كه آن را هم بايد از آفتاب گرفت.
زنان شير ده اگر غذاى خود را از جو يا جوشانده جو تربيت دهند شير آنها پر مايه شده و باعث تقويت بچه مىشود.
براى تهيهء جوشاندهء جو بايد بيست گرم جو پوست كنده را با آب سرد شست و سپس آب به آن اضافه كرد و آن را مدت نيم ساعت روى آتش جوشانيد و پس از آن بايد جوشانده را مدتى گذاشت بماند تا سرد شود و سپس آن را از صافى با فشار خارج كرده و هر وقت ميل داشتند بنوشند.
مصرف عدس به زنان شير ده توصيه مىشود.
وقتى زنان، شيرشان بند مىآيد و يا در پستانهايشان ورم پيدا مىشود، بايد آرد عدس را با برگ كلم قمرى مخلوط كنند و به صورت ضماد گرم، روى پستانها بگذارند، اين ضماد از ورم پستان و همچنين از ازدياد ترشح شير جلو گيرى خواهد كرد.
ضماد برگ جعفرى را اگر روى سينه و پستان زنان شيرده كه شير آنها بند آمده بگذارند فورا شير را باز مىكند.
شبت شير مادر را زياد مىكند.
از دمكردهء تخم رازيانه به مقدار پانزده گرم در يك ليتر آب اگر با هر غذا يك فنجان مصرف شود، شير مادر زياد و سريع الهضم مىشود.
خوردن بادام به مادران شيرده توصيه مىشود. بادام بسيار مغذى است. با بادام شيرين، شيرهء بادام تهيه مى كنند كه مى توان آن را به شير مادر افزود. طرز تهيه شيره ء بادام از اين قرار است: پنجاه گرم بادام شيرين و پنجاه گرم شكر (البته اگر عسل را انتخاب كنيد بهتر است) و يك ليتر آب را حاضر كنيد.
بادامها را بعد از اينكه در آب نيم گرم ريختيد و خيس خورد پوست بكنيد و آن را در هاونى كه كمى آب سرد در آن ريخته‌ايد بكوبيد تا خميرى بدست آيد.
بعد از آن، خمير را با آبى كه مانده است مخلوط و حل كنيد. شكر را در آن بريزيد و به هم بزنيد تا خوب حل شود. بعد آن را از صافى نازكى بيرون كنيد و صاف كنيد.
دستور ديگرى كه براى تهيهء شيرهء بادام هست، اينست كه دوازده بادام را كه با پوست آن شكسته اند دوازده دقيقه در نيم ليتر شير بجوشانند و بعد آن را در صافى نازكى صاف كنند.
همچنين مادران شيرده وقتى سيب زمينى ترشى بخورند شيرشان زياد مىشود.
به مادران شيرده، مصرف انگور توصيه مىشود. هضم انگور آسان و ارزش غذايى آن مساوى و شايد زيادتر از ارزش غذايى شير مادر است.
آش رشته كه در داخل آن عدس و اسفناج زياد داشته باشد و در عوض ترشى و سركه در داخل آن كشك مخلوط نمايند، براى ازدياد شير مفيد است.
اگر گندم را بو دهند و با دانه‌هاى كنجد و خشخاش و نبات قائوت نموده ميل كنند، شير زياد مىشود.
مادرى كه همه روزه عصرها تا 40 روز روزى يك دانه شيردان گوسفند با كمى آب آن ميل نمايد، شيرش زياد مىشود.
عصرها مقدار 250 گرم سركه شيره را با آب مخلوط نموده مانند شربت ميل نمايند، شير زياد مىشود.
خوردن كاهو با سركه شيره در ازدياد شير نافع است.
در همدان از انگور چيزى درست مينمايند بنام (شيره شيره.) زن بچه شيرده اگر از آن شيره شيره ميل نمايد در ازدياد شيرش بسيار نافع است.
غلظت شير مادران براى رفع غلظت شير، مادران بايد آبليموى تازه مصرف كنند تا شير آنها باز و روشن شود.
گرفتگى مجراى پستان و ورم پستان پنجاه گرم گل و ساق برگ ريحان را در يك ليتر شراب قرمز مدت چهل و هشت ساعت بخيسانيد و هر روز يك تا دو فنجان كوچك از آن را قبل از غذا مصرف نمائيد.
براى اينكه ورم پستان معالجه شود بايد پنجاه گرم ريحان را در يك ليتر گلاب بريزيد و چهل و هشت ساعت بگذاريد بخيسد بعد با اين آب پستان را كمپرس كنيد و ضماد روى آن بگذاريد.
گرفتگى صدا از تودرى شربتى تهيه مىكنند كه براى صاف كردن سينه و صدا نافع است.
براى تهيه اين شربت 30 إلى 40 گرم گل تودرى را با دو گرم شيرين بيان در يك ليتر آب بجوشانيد و وقتى كه دو ثلثش بخار شد، صافش كرده بگذاريد سرد شود. سپس 200 گرم عسل و 250 گرم شكر سرخ مخلوطش كرده ظرف حاوى فوق را در آبجوش (بن مارى) بگذاريد و آهسته هم بزنيد تا غليظ شود و مصرف كنيد.
جوشاندهء سپستان داروى سينه و براى رفع گرفتگى صدا مفيد است.
اگر جعفرى را خرد كنند و در شير گرم بريزيد و صبح ناشتا بخورند براى معالجهء گرفتگى صدا مفيد است.
دم كردهء چند شاخهء جعفرى براى يك فنجان آب، گرفتگى صدا را رفع مىكند.
جوشاندهء برگهاى كرفس به مقدار سى گرم در يك ليتر آب مخلوط با شير، در گرفتگى صدا داروئى عالى است.
براى رفع گرفتگى صدا جوشاندهء پنج تا شش برگ كلم قرمز در يك ليتر آب توصيه مىشود.
خوردن شلغم در رفع گرفتگى صدا، مؤثر است.
باميه كه يكى از سبزيجات است، سينه‌هاى خسته و كوفته را نرم و گرفتگى صدا را باز مىكند.
ريشه و گل و برگ ختمى را براى درمان گرفتگى صدا مصرف مىكنند و اثرات آن معروف است.
پياز را داخل برگ كلم بپيچيد و در خاكستر گرم بپزيد، بعد آن را له كنيد و با كره و روغن زيتون بخوريد.
صمغ عربى را اگر يك مثقال با آب گرم بخورند سرفه و اسهال و گرفتگى صدا را رفع مى نمايد.
آب هويج خام را مخلوط با شير براى رفع گرفتگى صدا مصرف كنيد.
مداواى گرفتگى صدا و هر نوع آن را بايد زود تر شروع كنند.
درمان - اگر از گرمى باشد لعاب اسفرزه را با شكر آميخته، نيم گرم جرعه جرعه بنوشند. بهترين دوا آنست كه انار شيرين را در ميان خاكستر گرم در (فر) ملايم گذارند تا پخته شود. سپس سر آن را باز كرده، گلاب و شكر و روغن بنفشه و روغن بادام در آن ريخته برهم بزنند و نيم گرم جرعه جرعه صرف نمايند. كمى كره تازه خالص گاو بهمراه نبات كوبيده بخورند.
اگر از رطوبت و سردى باشد، سير، تره، برگ كلم بجوند و آب آن را فرو ببرند. برگ كلم با انجير خشك را پخته صاف كنند و با عسل يا قند قوام آورند و هر بار دو قاشق با آب نيمگرم مخلوط كرده بنوشند.
ضعف عمومى بدن ضعف عمومى بدن در اثر كم خونى است، زيرا خون كه كم شد از شدت حركتش كاسته مىشود و قدرت آن را ندارد كه با سرعت معمولى از رگهاى معمولى عبور كند و از اين جاست كه ضعف عمومى در بدن ايجاد مى گردد.
براى جلو گيرى از چنين حالتى بايد به غذاهاى مقوى متوسل شد و همه نوع ويتامين و ميوه‌هاى سرشار از ويتامين را مصرف كرد.
خوردن روزى دو ليوان آب هويج براى ضعف عمومى بدن مفيد است.
حمام آويشن را براى اشخاص ضعيف البنيه تجويز مىكنند.
پانصد گرم آويشن را در كيسهء كوچكى بريزيد و مدت يك ربع ساعت آن را در مقدار لازم آب بجوشانيد. بعد كيسه محتوى آويشن و آب جوشيدهء آن را در وان حمام كه داراى آب گرم است خالى كنيد (درجهء آب گرم وان بايد 35 تا 40 درجه باشد).
شخص بايد در حدود بيست دقيقه در وان استراحت كند وبلا فاصله از حمام در آمده و در تختخواب خود در از بكشد و روى خود را با لحاف بپوشاند تا به خوبى گرم شود و عرق كند.
اگر با مرهم سير رنده شده، ستون فقرات اشخاص ضعيف را مالش دهند اين مالش براى آنها مفيد و مطبوع خواهد بود و خستگى را از تن آنها دور خواهد كرد.
مارچوبه داراى مقدار زيادى فسفور مىباشد، به همين جهت مصرف آن براى كسانى كه فعاليت فكرى دارند و يا از بستر بيمارى برخاسته و دورهء نقاهت را ميگذرانند و يا ضعيف هستند توصيه شده است.
شربت كاسنى خاصيت تقويت كننده دارد.
براى تهيهء اين شربت بايد پانصد گرم شكر را در پانصد گرم شيرهء صاف شدهء ريشهء كاسنى، روى آتش ملايمى جوشانده، بعد آن را در شيشه‌هاى در بسته و محكمى ريخته و صبح ناشتا سه قاشق قهوه خورى از آن را به بچه‌هاى ضعيف البنيه داد.
اشخاص خسته وضعيف كه بخواهند خود را تقويت كنند بايد غذاى مقوى زير را با موز درست كرده و مدت هشت روز ساعت يازده صبح آن را مصرف كنند.
دو قاشق سوپخورى عسل و يك قاشق سوپخورى خامهء تازه را درهم حل كنيد و يك موز رسيده و تازه را پوست كنده را در آن بيندازيد و با هم مخلوط بسازيد و بخوريد.
جو، از نظر غذايى سرشار از فسفور است و مقوى سلولهاى بدن و مصرف آن براى اشخاصى كه دچار ضعف شده اند توصيه مىشود.
روغن ماهى براى اطفالى كه خيلى ضعيف شده اند و مخصوصا مستعد ابتلاء به امراض ريوى هستند بسيار نافعست.
بهترين راه تقويت بنيه يك طفل ضعيف اين است كه سينه و شكم او را محكم با روغن ماهى ماساژ بدهند و مقدار كمى روغن ماهى با عسل بخورانند.
آب انگور براى ضعف مفرط بدن و كمبود بدن از ويتامينها بسيار مفيد است.
پرتقال با برنج پخته و پنير ضد ضعف عمومى بدن است.
اسفناج چون گلبولهاى قرمز خون را زياد مىكند براى رفع ضعف عمومى بدن تجويز مىشود.
در موارد ضعف، پياز داراى عمل نيروبخش و تقريبا فورى است. پياز براى كسانى كه ضعيف شده اند و مى خواهند تقويت كنند، غذايى مقوى است.
رازيانه را به اشخاص ضعيف البنيه توصيه مى كنند.
جوانه گندم غذاى كاملى است، كه براى اشخاص ضعيف بسيار مفيد است.
خوردن آب هويج خام صبح ناشتا ضعف عمومى بدن را بر طرف مىكند.
چون توت فرنگى داراى موادى است كه املاح معدنى را زياد و بدن را تقويت مىكند، مصرف آن براى اشخاص ضعيف تجويز شده است.
ورم و بيمارى طحال طحال غده‌اى است به وزن تقريبى 200 گرم كه در طرف چپ بدن در زير حجاب حاجز قرار دارد. عمل آن ذخيره كردن گلبولهاى قرمز مىباشد. در برابر هجوم ميكروبهاى بعضى امراض مثل مالا ريا و تيفوئيد نيز به دفاع از بدن مى پردازد.
گاه در اثر بيمارى، ورم مىكند و حجمش زياد مىشود.
علت بيماريهاى طحال در فساد خون است و ريشه و اصل فساد خون هم از تغذيهء بد مىباشد.
كسانى كه مبتلا به بيماريهاى طحال هستند، بايد براى معالجهء خود، رژيم صغير و كبير انگور را بگيرند. بيماران زيادى تحت معالجه با انگور قرار گرفته اند در ظرف چند هفته آنها شفاى كامل يافته اند.
مصرف خرفه را به اشخاصى كه مبتلا به انسداد طحال شده اند تجويز مىكنند.
شربت غليظى كه از نوك مارچوبه تهيه مىشود به مقدار سه قاشق سوپخورى در روزى براى بيمارى انسداد مجارى طحال مصرف مىشود. براى تهيه اين شربت، سرهاى مارچوبه را در هاون كوبيده و شيره ء آن را كشيده و چند ساعت بعد كه ته نشين شد، آن را صاف كنيد، سپس آن را در ظرفى بريزيد و آن ظرف را در قابلمه آب بگذاريد و در مقابل صد گرم اين شربت، صد و هشتاد گرم شكر به آن اضافه كنيد و به هم بزنيد تا اين شربت به قوام آيد، سپس آن را در بطرى در جاى خشك حفظ كنيد.
براى معالجه انسداد مجارى طحال، ريشه‌هاى دو سالهء جعفرى را كه در حرارت كوره بسرعت خشك شود، مقدار 40 گرم در يك ليتر آب بجوشانيد.
كاهو آثار خوبى در معالجهء انسداد مجارى طحال دارد.
دمكردهء برگ كاسنى وحشى به مقدار 25 گرم در يك ليتر آب، در درمان انسداد مجارى طحال مصرف مىشود.
براى معالجهء ورم طحال زردك (هويج) را پخته و در سركه بريزيد و آن را بخوريد.
براى درمان انسداد مجارى طحال، سى گرم دم گيلاس را در يك ليتر آب به مدت ده دقيقه بجوشانيد و اين جوشانده را مصرف كنيد.
عفونتهاى داخلى سير داراى يك عنصر مؤثر مخصوص بنام آليل است و گوگرد و سيليس و يد، در اين گياه زياد است. اين مواد دستگاه بدن را از هر گونه عفونتى پيش گيرى مىكند. سير ضد عفونى كننده عجيبى است و مىتواند جانشين فلفل كه محرك خطرناكى است بشود.
اوكاليپتوس ضد عفونى كننده است و آن را در مورد عفونتهاى مجارى تنفسى و عفونتهاى چركى مجارى دستگاه تناسلى و ترشحات سفيد خانمها به كار مىبرند.
پرتقال دافع عفونت است و از جمع شدن عفونت در وردها، معده خون جلوگيرى مىكند.
پياز بواسطه گو گردى كه دارد براى خون ضد عفونى خوبى است. گو گرد پياز وقتى وارد خون شود و در ريه‌ها وارد گردد، با عفونتهاى مجارى تنفس، ورم، گلو و غيره مبارزه مىكند.
شاه توت سرشار است از ويتامين (ث) قند، اسيد سيتريك و اسيد ماليك و روغنهاى اصلى است كه داراى خواص ضد عفونى و ميكروب كش مىباشد. اگر
شاه توت را صبح ناشتا بخورند ملين است و مثل مسهل كار مىكند.
از جوشانده برگ و گل سيب زمينى به مقدار سى گرم در يك ليتر آب، نوشابه اى بوجود مىآيد كه اگر آن را با عسل شيرين كنند در عفونتهاى ريوى مفيد است.
جعفرى خون را ضد عفونى مىكند.
اختلال جريان خون دمكرده سرخ وليك به مقدار 40 گرم در يك ليتر آب براى رفع اختلالات جريان خون اثر قطعى دارد.
كنگر درمان كننده اختلال جريان خون است.
شربت زرشك براى معالجه اختلال جريان خون مفيد است. براى تهيه اين شربت 500 گرم زرشك تازه را در 2 دسى آب سرد بريزيد و 2 تا 3 ساعت بگذاريد بماند. بعد شيره آن را بگيريد و به آن 600 گرم شكر اضافه كنيد و روى آتش ملايمى بگذاريد تا شكر حل شود، بدون اين كه جوش بيايد. بعد آن را صاف كنيد و كمى آب جوش به اندازه اى كه تمام آن يك ليتر شود در آن بريزيد و سپس آن را در بطرى كنيد.
اين شربت را مىتوانيد به تنهائى يا همراه با كمى آب ميل كنيد. هر بار بين 30 تا 150 گرم از شربت را در طول روز مصرف نمائيد.
عطش يك آدم ميوه خوار هيچ وقت عطش ندارد، زيرا ميوه‌ها قبل از هر چيز داراى مقدار زيادى آب هستند كه آب عطش را رفع مىكند. بعلاوه فضولاتى كه
در بدن توليد عطش كند در ميوه خواران بوجود نمى آيد تا آنها به آب حريص گرداند.
براى رفع عطش بيماران بايد به آنها شربت آب ليمو داد و براى تهيهء چنين شربتى بايد آب يك ليمو را در نيم ليتر آب شيرين اضافه كرد.
توصيه شده است قند را اگر محكم به پوست ليمو بمالند اسانس پوست ليمو را به خود جذب كرده و شربت ليمو را بيشتر معطر خواهد كرد.
شربت انگور فرنگى كه با آب قند مخلوط شود عطش را تسكين داده و براى مواردى كه انسان تب مىكند و احتياج به مايعات دارد بسيار مفيد است.
خيار و يا كاهو، شديد ترين عطشها را آنا فرو مى نشاند.
شيرهء تخم كدو را در شير يا آب بپزيد، خنك است و عطش را رفع مىكند.
چون خربزه سرشار از آب است براى عطش مؤثر است.
طعم كمى ترش شاه توت، عطش كسانى را كه گوشت يا ادويه خورده اند فرو مى نشاند.
گلابى تنها ميوه اى است كه در تابستان عطش را به كلى فرو مى نشاند.
در هنگام عطش مرض حصبه، آب سرد بخوريد و اسفرزه بر آن اضافه كنيد، اگر سرفه نداشته باشيد سكنجبين ساده يا عرق كاسنى يا نيلوفر، مسكن عطش است.
اگر باندازهء حجم آب پرتقال، شربت قند اضافه و مخلوط كنند نوشابه اى عالى را بوجود خواهد آورد كه براى رفع عطش و تشنگى بسيار مفيد خواهد بود.
غانقرايا (غانغاريا) فساد و عفونتى كه در اثر قطع شدن شريان يا تصلب شرائين يا صدمه و آسيب در قسمتى از استخوان پيدا شود و آن را سياه و فاسد كند غانغاريا ناميده مىشود.
كلم، دردهاى غانغاريا را درمان مىكند. بايد حتى الامكان كلم را خام خورد.
پرتقال دافع و ضد تعفن است و از غانقرايا و زخمها و خون مردگى جلو گيرى مىكند.
غدد مترشحه داخلى كليه فعاليتهاى جسمى، تحت كنترل مواد شيميائى است. اين مواد گاهى به صورت غذا وارد بدن مىگردد و آن را ويتامين ناميده اند و گاه در خود بدن ساخته مىشود و آن را غده گفته اند. اين غده‌ها در سراسر تن در جريانند و در حفظ تندرستى فوق العاده اهميت دارد. ضعف هر يك از اين غده‌ها، موجب ضعف ساير غده‌ها گشته و چه بسا امراض خطرناكى توليد مىكند.
هر گاه بدن بر اثر زياده رويها و يا دخول ميكروب مسموم شده باشد، اين غده‌ها درست كار نخواهند كرد و در نتيجه انسان دچار تزلزل روحى شده، به كلى تعادل جسمى و روحى خود را از دست مىدهد. چيزهائى كه در اين غده‌ها تأثير بدى دارند عبارتست از: افراط در شهوترانى و افراط در اكل و شراب. اعتياد به شراب و دخانيات و ترياك و عدم رعايت اصول بهداشتى. ابتلاء به مرض، و يا فعاليت فوق العاده كه منجر به خستگى شود.
غده‌ها مستقيما بر كليه‌ها و كبد و پوست و روده حكومت مى كنند. پيداست وقتى كه كليه‌ها و روده‌ها درست كار نكند هرج و مرج شديد در جهاز هاضمه توليد
گشته، اثراتش در اعضاء رئيسه پديدار مىگردد. اگر عرق نمىكند و پوستتان خشك است، و يا رنگ رويتان پريده و پيشانيتان پر چين و چروك و پلك چشمانتان متورم است، بدانيد غده در قى شما خوب كار نمى كند. كليه غده‌ها در متابليسم تأثير مىكنند.
يكى از علل پيرى را رشد فوق العاده ياخته ملتحمه دانسته اند كه بر اثر ضعف فعاليت غده‌ها توليد مىشود.
با وجود اينكه غده‌ها همه بر ضد يكديگر فعاليت مىكنند، باز باهم رابطه دارند. مثلا غده‌هاى واقع روى گرده به فشار خون نيرو مىدهد. ولى غده در قى موجب ضعف غدهء صنوبرى و ساير غده‌ها مىگردد و بدين سان است كه هارمونى فعاليت شيميايى بدن محفوظ مى ماند.
تنها چيزى كه از به هم خوردن اين هارمونى جلوگيرى مىكند، خود تندرستى است. اندوه يا خشم ممتد و عواطف منفى ديگر، در به هم زدن اين هم آهنگى رل مهمى بازى مى كنند. پيداست اگر يكى از اين غده‌ها فعاليتشان زيادتر شود، زيان مىرساند. مثلا فعاليت فوق العاده " گونادها " كه غدد جنسى هستند، ساير غده‌ها را هم ضعيف مىكنند. به همين جهت است كه افراط در شهوترانى، زيان آور است. علت اينكه در سالخوردگى شخص كمتر در مقابل امراض مقاومت مىكند، ضعف همين غده‌هاست. دو چيز موجب تصلب انساج كه يكى از علائم پيرى است مىگردد آن عبارتست از: فعاليت فوق العاده غده فوق كليوى، كه موجب افزايش فشار خون مى گردد و ديگرى عبارتست از: فساد غده در قى و در صورتى كه سالم باشد بوسيله كاهش فشار خون فوق العاده غدهء كليه را خنثى مىكند.
براى درمان غده‌هايى كه در زير پوست تشكيل شده و گاهى خيلى بزرگ مى شوند، كوبيدهء برگهاى جعفرى را در الكل خيس كنيد. اين ضماد را صبح و شب تجديد نموده و به قدرى تكرار كنيد تا غده‌ها به كلى بر طرف گردند.
فلج رژيم انگور از بسيارى امراض اطفال، از جمله: فلج اطفال جلوگيرى مىكند.
جوانهء گندم داراى ويتامين (ب 12) است. كمبود ويتامين در انسان موجب فلج مىشود.
براى معالجه فلج اعضاء، برگهاى سفت كلم را له كنيد و كمى بپزيد و مثل ضماد روى عضو ناراحت بگذاريد. هر روز اين ضماد را دو سه بار تجديد كنيد.
حمام گرفتن با آب سرد بعد از خوردن ماهى باعث فلج مىشود.
روغن ترب، چنانچه آب برگ ترب را قبل از آنكه بذر پيدا كند گرفته و در روغن زيتون ريخته بجوشانند و آن را صاف كنند و مجددا بجوشانند تا آب آن از بين برود، به شرط آنكه نسوزد اين روغن گرم كننده بوده و كسانى كه مىخواهند دست و پا و عضلات خود را گرم كنند از آن مىتوانند استفاده نمايند.
خوردن اين روغن جهت فلج و لغوه مفيد است.
اگر مغز گردو را با زيرهء سياه كرمانى نرم سائيده و با عسل مخلوط كرده و در حمام، بر سر و بدن فالج بمالند و بگذارند در حمام گرم بماند تا عرق كند نتيجه ى خوبى خواهد داد.
ماليدن فلفل سياه با روغن، جهت فلج و بىحسى توصيه شده است.
والك را براى درمان اشخاص فلج تجويز كرده اند.
زنجبيل تازه را كه ريشه نداشته باشد اگر بخورند، بادهاى بدن را از بين برده و براى فلج مفيد است.
گوگرد را اگر در آب گرم حل كنند و بدن را بشويند فلج و بىحسى را علاج مى نمايد.
بيمار مبتلا به فلج اگر مقدارى شفتالوى خشك (البته هر قدر كهنه باشد بهتر است) در آب گرم خيسانده و پس از سرد شدن، از آب آن تناول كند و اين عمل را تكرار نمايد، به بهبودى كامل نائل مى آيد.
ديابت (بيمارى قند) مرض قند يا ديابت مرضى است كه بواسطه زياد شدن مقدار قند خون توليد مىشود. در اين حالت لوز المعده، مادهء انسولين را كه باعث سوختن قند مىشود به مقدار كافى توليد نمىكند و لذا مقدار قند خون كه يك گرم در هر ليتر است افزايش مىيابد. عوارض آن عبارتست از پيدايش قند در ادرار و زياد شدن ادرار. هر اندازه قند زيادتر شود، ادرار هم بيشتر مىشود، بطور يكه ادرار بيمار مبتلا به ديابت تا سه برابر ادرار شخص سالم مىرسد. بيمار بيش از حد معمول غذا مىخورد و آب زياد مىآشامد. حس گرسنگى سير نشدنى در او پيدا مىشود. هميشه خسته و ناتوان مىباشد و كم كم لاغر مىشود. براى معالجه اين مرض هنوز داروى مخصوصى ساخته نشده و بيمار بايد به رژيم غذايى عمل كند و از خوردن مواد قندى و نشاسته‌اى بپرهيزد.
سيب زمينى ترشى بهترين غذا براى مبتلايان به مرض قند مىباشد و از توليد آن پيشگيرى مىكند. كسانى كه در اثر ابتلاء به مرض قند لاغر وضعيف مىشوند، غذايى بهتر از سيب زمينى ترشى براى تقويت ندارند و آنها را چاق هم مىنمايد.
سيب زمينى داراى مقدار فراوانى املاح پتاس مى باشد، به همين علت است كه مصرف سيب زمينى براى مبتلايان به مرض قند نه تنها مجاز است بلكه توصيه شده كه بجاى نان، آن را به صورت كباب و يا بخارپز و يا پخته مصرف كنند.
نسخه تهيه نان سيب زمينى از اين قرار است:
دو قسمت سيب زمينى را با يك قسمت آرد گندم بكشيد و سيب زمينىها را بخار پز كنيد. بعد از اينكه سيب زمينىها كاملا با بخار پخت، تا گرم است با دست يا با نورد آنها را پوست بكنيد تا به شكل خمير در آيد.
خمير ترش را با نصف آرد خمير كنيد و بعد آرد را به آن اضافه نمائيد، سيب زمينى و كمى نمك را با آن مخلوط كنيد و بعد تمام اين مواد را باهم مخلوط نمائيد و با آب گرمى بر حسب فصل با خمير مايه آن را خمير كنيد و بورزيد و مدتى آن را بگذاريد تا ور بيايد. پس از اينكه به خوبى ور آمد كوره را گرم كنيد.
كوره اى كه براى پختن نان سيب زمينى گرم مىشود نبايد آتش آن تند باشد زيرا پختن نان سيب زمينى با آتشى ملايم ولى در مدتى طولانى تر از مدت نان گندم خالص پخته مىشود. نان سيب زمينى كه به اين ترتيب پخته شود مدت زمان زيادى تازه مانده كهنه نمىشود.
نان سيب زمينى را بطريق سهل وساده ترى هم به ترتيب مىتوان تهيه كرد:
يك كيلو سيب زمينى را بپزيد و پوست بكنيد، كمى نمك به آن افزوده و با يك يا قاشق آرد گندم خمير كنيد و بعد روى كاغذى كه آرد پاشيده‌ايد اين خمير را به شكل نان بيسكويت در آوريد و روى كاغذ بگذاريد و آن كاغذ را در ظرفى آهنى گذاشته آن را در كوره بگذاريد تا يك ساعت بماند و به خوبى بپزد. اين خمير را مى توان به شكل نان بيسكويت در آورده و روى آن را شكر بپاشيد.
براى اينكه طعم قليائى املاح سيب زمينى از بين نرود بايد آن را در خاكستر و يا در تنور و يا با كمى آب به شكل بخارپز، پخت.
شاهى چون اين خاصيت را دارد كه قند وارد در خون را خارج مىكند براى اشخاص مبتلا به مرض قند مصرف آن به شكل خام و يا سالاد توصيه شده است.
جوانه گندم داراى ويتامين (اى يك) مى باشد كه تأثير زيادى در معالجه مرض قند دارد. از اينرو خوردن جوانه گندم به مبتلايان به مرض قند توصيه مىشود.
چون قند تمشك و توت فرنگى از انواع لولوز مى باشد مصرف اين ميوه براى اشخاصى كه مبتلا به بيمارى قند مى باشند توصيه مىشود.
اگر مبتلا به مرض قند هستيد تا مىتوانيد از خيار و تخم خيار استفاده كنيد.
در برگ شاه توت يك ماده ى ضد قندى وجود دارد كه مرض قند را درمان كرده و قند خون را پايين ميآورد.
سيب و گلابى با آنكه شيرين هستند براى مبتلايان به مرض قند ضرر ندارند و در عوض مفرح و اشتها آور مىباشند.
گردو داراى آهن و فسفر و مس و ويتامين (ب و ث) مىباشد و براى بيماران قند نافع است.
مبتلايان به مرض قند بايد بيست و پنج گرم برگ گردو را در يك ليتر آب دم كنند و هر صبح و شب يك ليوان آن را مصرف كنند. بعد از يك هفته بهبود و شفاى عاجلى در خود احساس مى كنند.
فندق مثل گردو و بادام براى تغذيهء مبتلايان به مرض قند تجويز شده است، بخصوص كه نشاسته هم ندارد.
برگهاى جوان و نورسته درخت زيتون را ده گرم تكه تكه كنيد و در نيم ليتر آب سرد يك شب تمام بخيسانيد و فرداى آن شب ظرف محتوى آن را روى آتش بگذاريد تا به جوش آيد. بعد آن را از روى آتش برداريد و بيست دقيقه دم كنيد. سپس آن را صاف كنيد و در طى شبانه روز چهار تا پنج استكان از اين دمكرده را بنوشيد.
اگر بخواهيد برگ زيتون را مصرف كنيد بايد بيست گرم برگ خشك زيتون را خرد كنيد و در نيم ليتر آب خيس و سپس روى آتش بگذاريد تا بجوشد و بعد بيست دقيقه آن را دم كنيد.
بسيارى از اشخاص به اشتباه فكر مىكنند كه قند انگور يا ميوه‌هاى شيرين ديگر ايجاد مرض قند مىكنند، ولى اين اشتباه بزرگى است، زيرا ديابت با انگور معالجه مىشود و انگورى را كه براى معالجه ديابت مصرف كنيد نبايد زياد رسيده و شيرين باشد و بايد با ميوه‌هاى ديگر مثل پرتقال، آلو، خربزه، سيب، گلابى، آلبالو، تركيب شود. اگر مىخواهيد در دوره اين رژيم هندوانه بخوريد بايد دو تا سه ساعت فاصله زمانى از وقتى كه انگور خورده‌ايد داشته باشيد، ولى در هر حال نبايد هندوانه را با انگور در يك ساعت و يك دفعه بخوريد بسيارى از بيماران در اثر افراط در خوردن گوشت و شرينى مبتلا به بيمارى قند شده اند ولى در اثر ميوه خوارى مريض نشده اند.
در مواردى كه مصرف قند براى شما ممنوع است عسل طبيعى مصرف كنيد كه مقدار كمى گلوكز دارد.
ميوه‌ها و سبزيهايى كه داراى ويتامين (ث) مى باشند در تنظيم قند خون مؤثر بوده و در معالجه و عدم ابتلاء به اين مرض نقش بزرگى بازى مى كنند.
ويتامينهاى (ب) نيز در عمل قند مؤثرند.
خوردن ميوه و غلات و سبزيهايى كه ويتامينهاى (ب) دارند براى انسان لازم بوده و براى عدم ابتلاء و معالجه قند لازم اند.
پياز هضم غذا را آسان ساخته و براى بيمارى قند مفيد است.
همچنين 20 مثقال شير خشت را با 2 ليتر آب هندوانه مخلوط نموده صبح ناشتا ميل نمايند.
اسفرزه را به مقدار 25 گرم در آب سرد ريخته و خوب به هم بزنند كه لعاب آن بيرون آيد. بعد مقدارى صبر نمايند كه ته نشين شود. لعاب بدست آمده را ميل
نمايند در مرض قند نافع است.
تخم شنبليله را نرم بسايند همه روزه صبح يك مثقال و شب موقع خواب نيم مثقال ميل نمايند. همه روزه صبحها ناشتا تا 40 روز روزى 30 گرم آبغوره ميل نمايند.
آش آبغوره، آش تمبر، آش قرقروت، آش آلو، آش ماست، آش گوجه برغانى براى مرض قند بسيار مفيد و اثر بخش است.
نان خوراك شخص مبتلا به مرض قند بايد در تنور، برشته و نيم سوخته شود.
اگر چاى، عادت داريد بايد با توت خشك ميل نماييد.
احتياط - ميوه شاه بلوط چون حاوى مقدار زيادى مواد نشاسته اى است مصرفش براى مبتلايان به مرض قند ممنوع است.
مصرف چغندر و شلغم و هويج و موز و خربزه و خرما براى مبتلايان به مرض قند ممنوع است.
بيماريهاى قلبى ضربان غير عادى قلب، حتما دليل بر وجود امراض قلبى نيست. حالت عصبانى، استعمال زياد دخانيات و اختلالات جهاز هاضمه هم گاهى توليد ضربان قلب مىكند.
معالجه موقتى در اين گونه موارد، گردش، ترك سيگار و گذاشتن كمپرس سركه گلاب روى ناحيه قلب است.
در عوارض قلبى برنامه غذايى زير مفيد و مؤثر است.
بايد اوقات غذا بجاى سه مرتبه، پنج مرتبه شود و در وعده آخر كمتر از وعده‌هاى ديگر غذا بخورد. اگر در پاهاى بيمار علائم تورم پيدا شد و تنگ نفس
شدت يافت، استراحت كامل لازم دارد. بيمار بايد مدت پنج روز بجز شير چيزى نخورد (800 تا 2000 گرم) و از روز دوم بر شير مقدارى مواد هيدروكربنه بيافزايد، اشخاص فربه و شكم پرست بايد كمال احتياط را مبذول دارند و در روز، جز شير و يكى دو قطعهء كوچك نان برشته چيزى نخورند (روز اول دو قطعه، روز دوم 4 قطعه) غذايشان كاملا بىنمك باشد، بطوريكه در روز بيش از 2 تا 4 گرم يعنى يك چهارم تا يك هشتم مقدار معمولى نمك استعمال نشود.
شربت غليظى كه از نوك مارچوبه تهيه مىشود به مقدار سه قاشق سوپخورى در روز براى بيماريهاى قلبى مصرف مىشود.
براى تهيه اين شربت بايد سرهاى مارچوبه را در هاون كوبيده و شيره آن را كشيد و چند ساعت بعد وقتى ته نشين شد بايد آن را صاف كرد سپس آن را در ظرفى ريخته تورى قابلمه اى ديگر كه آب دارد بگذاريد و در مقابل صد گرم اين شربت صد و هشتاد گرم شكر به آن اضافه نموده و به هم زد تا اينكه شربت به قوام بيايد. سپس بايد آن را در بطرى در بسته اى ريخت و در آن را محكم بست و در جاى خشكى آن را حفظ كرد.
امراض قلبى بطور مستقيم يا غير مستقيم از خون پيدا مىشود. معالجه با انگور در امراض قلبى سبب مىشود كه از ايجاد رسوب چربى در مجراى شريانها جلوگيرى گردد و اعمال قلب بطور طبيعى انجام گيرد.
انگور چيزى نيست كه در امراض قلبى مصرف آن منع گردد و بعضى به اشتباه فكر مى كنند كه در بيماريهاى قلبى مصرف انگور را منع كرده اند. در بيماريهاى قلبى نخست بايد رژيم صغير انگور را به مدت ده روز شروع كرد و پس از آن رژيم كبير انگور را به مدت سه يا چهار ماه ادامه داد.
در ضعف قلب كه به علت بيماريهاى كليه پيدا مىشود، آب انگور انرژى عضلات قلب را زيد كرده و به علت دفع مواد مضر از بدن، قلب را سبكبار مى سازد.
در مواردى كه قلب ضعيف شده است و اختلالات ضربان قلب بوجود آمده است مصرف عسل را توصيه و تجويز مىكنند.
- در نارسائى شريانها هم عسل، مقوى كاملى براى قلب است.
براى معالجه نارسائى قلبى، شربت زرشك تازه مصرف كنيد. پانصد گرم زرشك تازه را در دو دسى ليتر آب سرد بريزيد و در تا سه ساعت بگذاريد بماند.
بعد شيره آن را بگيريد و به آن 600 گرم شكر اضافه كنيد و روى آتش ملايمى بگذاريد تا شكر حل شود بدون آن كه به جوش آيد. بعد آن را صاف كنيد و كمى آب جوش به اندازه اى كه تمام آن يك ليتر شود در آن بريزيد و سپس آن را در در بطرى كنيد. اين شربت را تا مدتهاى طولانى مىتوانيد نگاه داريد و هر وقت به آن احتياج داشتيد 30 تا 150 گرم از آن را در روز مصرف كنيد. شربت را مىتوانيد به تنهائى يا مخلوط با كمى آب ميل كنيد.
كسانى كه از قلب ناراحتى دارند نبايد ورزش كنند مگر بدستور صريح و توصيه پزشكان معالج صلاحيت دارشان، و هميشه بايد در اين كار معتدل و ميانه‌رو باشند و از افراط و زياده روى در ورزش و حركات بدنى دورى جويند.
بيماران قلبى بايد از سوخت زياد، آب زياد و نمك زياد حذر نمايند. در معالجه امراض قلبى نبايد اثر معجزه آساى املاح پتاسيم را فراموشى كرد و حتى المقدور بايد غذايى خورد كه داراى املاح پتاسيم باشد.
دم كرده گل گاو زبان، و سنبل الطيب، به جاى چاى بسيار نافع است.
آب ميوه مخصوصا آب سيب و آب انگور براى امراض قلبى مفيد است و زيادى آب ميوه ضرر ندارد.
سيب زمينى داراى پتاسيم، فسفر، كلسيم و منيزيم مى باشد و به علت داشتن پتاس براى قلب بسيار مفيد است و به بيماران قلبى رژيم مخصوص زير با تجويز
مى نمايند:
در شبانه روز 5 تا شش مرتبه سيب زمينى تازه سبز نشده را بدون پوست كندن آب پز كرده و در حدود دويست گرم به بيمار در حالى كه سيب زمينى گرم است بدون نمك زدن مىخورانند. هر دفعه دويست گرم آب يا آب ميوه مخصوصا ميوه‌هايى كه مانند سيب براى قلب مفيد هستند به بيمار مى دهند. يعنى جمعا در شبانه روز يك كيلو سيب زمينى و يك ليتر آب يا آب ميوه مىخورانند و غير از اين غذاى ديگرى به مريض نمى دهند. مدت اين رژيم سه روز است و روز سوم ادرار فوق العاده زياد مىشود.
اين رژيم براى بيمارانى كه ورم قلب دارند بسيار نافع است كسانى كه از قلب ناراحتى دارند و همينطور بيمارانى كه انفسكيون آئورت يا نارسائى ميترال يا رماتيسم قلبى دارند بايد ليمو مصرف كنند و ليمو چيزى است كه به همه اين بيماران مصرف آن توصيه مىشود.
آب و هواى كوهستانها براى كسانى كه مبتلا به امراض قلب هستند مضر است.
زعفران، قلب و معده را قوت مى بخشد.
اكليل كوهى داروى شفابخش تپش قلب است و كم خونى و ضعف قلب را درمان مىكند.
ضمادهاى پياز آب پز يا پيازى كه در خاكستر داغ پخته شده است، اگر روى كف پا بگذارند و بخوابند براى اشخاصى كه مبتلا به امراض قلبى هستند مفيد و مطبوع مى باشد.
اگر به علت ناراحتى قلبى از مصرف نمك منع شده‌ايد، بجاى نمك، ترخون را در غذاى خود بگنجانيد كه هم غذا مزه غذاى نمك دار مىدهد و هم طعم آن مطبوع
است و هم خواص شفابخش دارد.
جوانه گندم ميل كنيد زيرا داراى ويتامينهاى (اى يك) هست كه در معالجه امراض قلبى بسيار مؤثر است و همچنين ويتامين (ب 12) دارد كه كمبودش سبب اختلالات قلبى مىشود.
چاى دارچين براى رفع ضعف قلب مصرف مىشود ولى نبايد در مصرف آن افراط كرد.
براى بعضى بيماريهاى قلبى جوشانده ريشه سنبل طيب به مقدار 10 گرم در يك ليتر آب مصرف مىشود.
جوشانده كاكل ذرت براى رفع اختلالات قلبى مفيد است به اين منظور 5 تا 10 گرم شيره مايع كاكل ذرت را در 98 گرم شربت ساده مخلوط كنيد و روزى 30 تا 80 گرم آن را مصرف كنيد.
موگه، مقوى قلب است. مقدار مصرف آن در حملات عصبى قلبى 20 تا 30 قطره در روز به شكل تنطور است.
گل طاووسى مقوى اعصاب قلب است. مقدار مصرف آن يك قاشق چايخورى در يك ليوان آبجوش است ولى نبايد، بيش از سه فنجان از دمكرده آن مصرف شود.
در هنگام گرفتگى قلب داروهاى زير مؤثر است: طباشير، گل سرخ، گل نيلوفر از هريك چهار جزو تخم خرفه، مغز تخم خيارين (خيار چنبر و خيار سبز يا هر كدام كه بود) مغز تخم كدو از هر يك سه جزو، تخم كاسنى، تخم كاهو، گشنيز، صندل مفيد سائيده از هر يك دو جزو همه را كوفته و سائيده و هر بار يك قاشق مربا خورى در آب سيب ريخته ميل نمايد.
گوشت و چربى و شيرينى نخوريد، در جاى خنك و هواى خنك بنشينيد و نيز
استعمال دخانيات ننماييد.
در معالجه امراض قلب سهل انگارى جايز نيست، خوردن چاى براى قلب مضر است و در عوض خوردن چاى بايد شير، دوغ، سيب و گلابى و ليموى عمانى با گل گاو زبان به مثل چاى دم كنيد بخوريد.
عرق بيدمشك در شربتها و غذاها ميل نمائيد. عرق بيد براى خفقان حاد و طپش قلب كه از حرارت باشد نافع است.
تخم گشنيز بوداده براى طپش قلب مفيد است.
بيماريهاى كبد كبد حافظ سلامتى بدن است و در عمل گوارش و تنظيم دستگاه گردش خون سهيم مى باشد. داراى سلولهاى ريز هپاتيك مى باشد كه خاصيت ضد سم سازى دارند كبد داراى وظايف مهمى است، از جمله آنكه: ترشح صفرا مىكند كه براى هضم غذا مفيد است. گلبول مى سازد. با كمك انسولين، قند خون را تنظيم مىكند اوره مى سازد. گليكوژه درست مىكند.
وظيفه مهم كبد جذب مواد غذايى سه گانه يعنى چربيهاى و قندها و مواد سفيده اى است كه آنها را تغيير شكل مىدهد و براى تعذيه سلولها آماده مى سازد.
پرخورى، مخصوصا مصرف غذاهاى پر چربى، كبد را تنبل و كم كار و بيمار مىسازد. شرب الكل و افراط در آن و استعمال مواد مخدر، موجب تورم و بيمارى كبد مىشوند، عفونتهاى حاد، امراض جلدى از قبيل سيفليس، خطر جدى براى كبد ايجاد مينمايند، مالاريا و سل، در ناراحتى كبد اهميت بسزائى دارند و آن را بزرگ و فرسوده و كم كار مىكنند.
" هپاتيت " بيمارى حاد و تورم مزمن كبد است، در اثر بدى تغذيه و عوامل ديگر فعاليت سلولهاى " هپاتيك " كبد متوقف گرديده و در كبد ايجاد عفونت
مينمايند، تورم كيسه و مجراى صفرا نيز مزيد بر علت مىشود، وقتى كبد كم كار كند بدن دچار سوء هاضمه مىشود و آثار آن از قبيل تورم زير چشم و پلك و زردى چشم ظاهر مىگردد.
به تجربه ثابت شده كسانى كه مبتلا به درد كبد هستند اگر گوشت بخورند مرضشان شدت مى يابد و اگر برعكس به خوردن سبزى بپردازند بسرعت حالشان رو به بهبود مى نهد چرا كه گوشت موجب مىشود چنين اعضاء بيشتر كار كنند.
مصرف زياد گوشت، بار كبد را سنگين كرده و موجب اختلال دستگاه بدن خواهد شد.
تمام بيماريهاى كبدى مربوط به امراض تغذيه هستند و با آب انگور مخلوط با ميوه‌هاى ترش ديگر معالجه شده و شفا مى يابند.
براى اينكه كبد استراحت كند و از اختلالاتى كه دارد شفا يابد، احتياج به موادى دارد كه سرشار از املاح و ويتامينها باشد.
كبد با غذاهائى مثل: سوسهاى تند، گوشتهاى كنسرو شده، سرخ كردنىها، تخم مرغ، پنير، شيرينى و نان، ناراحت مىشود.
رژيم انگور نخست به مدت ده روز و سپس به مدت سه يا چهار ماه تمام بيماريهاى كبدى را معالجه مىكند و در اين مورد بايد آب انگور نوشيد، آب انگور همچنين پرخونى كبد را رفع مى نمايد.
زرد چوبه به درمان بيماريهاى كبد كمك مىكند.
دمكرده ريشه خشك ريوند چينى اثر آرام بخش در مورد تخفيف بحرانهاى كبدى دارد. براى تهيه پنج تا ده گرم ريشه خشك ريوند چينى را در يك ليتر آب جوش بريزيد و پانزده تا بيست دقيقه دم كنيد و بعد يك فنجان از آن را قبل از غذا بنوشيد.
جوشانده كاكل ذرت براى اختلالات كبد مؤثر و مفيد است هر وقت دچار عوارض كبد و كيسه صفرا شديد سى تا چهل گرم كاكل ذرت را در يك ليتر آب پنج دقيقه بجوشانيد و پانزده دقيقه دم كنيد. سپس آن را صاف كرده و هر روز، پنج بارو هر بار نيم فنجان از آن را بنوشيد.
اكليل كوهى به كبد كمك مىكند. و مرض استسقاء مرض تشمع كبدى (سيروز) ورم و نارسائى كبدى را معالجه مىكند.
كبد ما به ليمو احتياج دارد و ما هر چه بيشتر آب ليمو مصرف كنيم بيشتر عمل كبد را به حال عادى و طبيعى در خواهيم آورد تا به اندازه كافى كيسه صفرا نيز به كار افتاده و صفرا ترشح كند.
آرتيشو چون داراى اينولين مى باشد و غذاى كالرى دارى است براى اشخاصى كه كبد ضعيف و حساسى دارند مفيد مى باشد، آرتيشو و با هويج، مر همى عالى براى كبد است و اعمال ضد سموم كبد را تقويت مىكند. وقتى كبد شما ضعيف مىشود و خوب كار نمى كند، يك ساعت قبل از ناهار و شام دوازده روز متوالى يك فنجان جوشانده شيرين آرتيشو را بخوريد و براى تهيه آن چهار برگ تازه آرتيشو را در يك ليتر آب به آهستگى آن قدر بجوشانيد تا به هفتاد و پنج سانتى ليتر تقليل يابد، آرتيشو را براى معالجه گرفتگى و نارسائى كبدى هم به كار مى برند.
پياز چون ادرار آورى قوى است براى بيمارى تشمع كبدى (سيروز) مصرف آن مفيد است.
ريشه‌هاى دو ساله جعفرى كه در حرارت كوره به سرعت خشك شود و چهل گرم آن را در يك ليتر آب بجوشانيد، در معالجه كبد خدمات مهمى انجام مىدهد.
مصرف كمپوت ريواس را در بيماريهاى كبد تجويز مى كنند.
شنگ به كار كبد كمك مىكند.
كاهو اثر نيكوئى در معالجه كبد دارد.
مصرف كرفس قمرى به بيماران كبدى توصيه مىشود.
سالاد هر نوع كلم نتايج عالى و مؤثرى در بيماريهاى كبد دارند.
مصرف گوجه فرنگى براى بيماران كبدى مفيد است.
جوشانده ريشه علف هفت بند، داروى خوبى براى رفع انسداد كبد است.
براى تهيه جوشانده ريشه علف هفت بند بايد سى گرم ريشه علف هفت بند را كه خشك يا تازه باشد در كمى آب بجوشانيد. بعد آب آن را دور بريزيد و ريشه‌هاى علف هفت بند را تكه تكه كرده و دوباره در يك ليتر آبجوش مدت دوازده دقيقه بجوشانيد و هشت گرم شيرين بيان را با پوست يك ليمو در آن بياندازيد و بگذاريد دم بكشد، بعد آن را بنوشيد.
شربت غليظى كه از نوك مارچوبه را در هاون كوبيد و شيره آن را كشيد و چند ساعت بعد وقتى ته نشين شد، آن را صاد كرد، سپس در ظرفى ريخت و آن ظرف را در آبى كه مى جوشد گذاشت.
در مقابل صد گرم از اين شربت، صد و هشتاد گرم شكر به آن اضافه كرده و به هم بزنيد تا به قوام آيد. سپس آن را در بطرى در بسته اى ريخته و در آن را محكم بسته و در جاى خشكى حفظ كنيد.
دم كرده ريشه بوداده كاسنى به مقدار 50 گرم در يك ليتر آب براى اشخاصى كه كبد تنبلى دارند توصيه شده است.
دمكرده برگ كاسنى وحشى به مقدار 25 گرم در يك ليتر آب، در درمان
دردهاى كبدى مؤثر است.
هويج از سبزيهاى عالى و ممتاز در درمان عفونتهاى كبدى است، زيرا جريان صفرا را تسريع مىكند و ترشحات كيسه صفرا را افزايش مىدهد. براى معالجه كبد روزى يك وعده از غذاى زير ميل كنيد.
مقدار 750 گرم هويج را خوب پاك كنيد آن را به برشهاى خيلى نازك ببريد و آن را در ظرفى كه مقدارى آب نمك دارد بيندازيد دو گرم جوش شيرين و 60 گرم كره به آن اضافه كنيد و با آتش ملايمى آن را به جوش بياوريد تا آب آن به كلى بخار شود.
هر صبح ناشتا يك ليوان آب هويج خام بخوريد. براى بيماريهاى كبد مفيد است.
اشخاصى كه كبد تنبلى دارند و كبد آنها به زحمت كار مىكند و اعمال ضد مسموميت را انجام نمى دهد، اگر قبل از صرف غذاى اصلى خود موقع ناهار و شام ده تا دوازده گوجه يا آلوى سياه خشك را به ترتيب زير تهيه و مصرف كنند نتيجه مطلوبى خواهند گرفت، طرز تهيه آن چنين است: شب ده تا دوازده آلوچه خشك را جدا كرده و گوشه اى از آن را با كارد سر تيز شكاف دهيد و يك ساعت آن را در آب خيس كنيد. بعد آن را در همان آب يك تا سه ساعت بجوشانيد و سه بار آب آن را با آب گرم عوض كنيد و آن را تا گرم است ميل كنيد.
براى معالجه قولنج كبد بايد بادام تلخ را بكوبيد و به شكل ضماد در آوريد و روى قسمتهايى كه درد مىكند بگذاريد.
اگر صبح ناشتا گريپ فروت ميل كنيد كبد را پاك مىكند.
توت فرنگى بواسطه داشتن مقدار زيادى اسيد سالسيليك در معالجه درد كبد
اثر زيادى دارد.
اگر جوشانده بوته توت فرنگى به مقدار 50 گرم در يك ليتر آب نوشابه عادى شما شود، درمان مؤثر بيماريهاى كبدى است.
خرما لو مجارى كبد را شستشو مىدهد ولى بايد ميوه رسيده آن مصرف شود.
بيست تا بيست و پنج گرم پوست ريشه‌هاى زرشك را در نيم ليتر آب سرد 10 تا 15 دقيقه بگذاريد بخيسد. بعد آن را روى آتش بگذاريد تا به جوش بايد و بعد آن را صاف و با شكر شيرين كنيد و بعد از غذا يك فنجان از آن را بنوشيد اين جوشانده عمل كبد را تقويت و صفرا را به جريان من اندازد.
براى معالجه عفونتهاى كبد، زغال اخته فرنگى ميل كنيد.
يا قاشق سوپخورى روغن مايع زيتون براى اشخاصى كه از درد كبد مىنالند داروى شفابخش ممتازى است و بايد آن را صبح ناشتا بخورند. روغن زيتون به كبدهاى تنبل كمك مىكند و كيسه صفرا هم به فعاليت افتاده و از توليد و تكثير ميكروبها در امعاء جلوگيرى مىكند كسانى كه روغن زيتون را صبح ناشتا دوست ندارند مى توانند آن را با آب ليمو مخلوط ساخته ميل كنند.
مصرف سيب را براى اشخاص كه مبتلا به امراض كبدى شده اند تجويز مى كنند زيرا سيب اعمال اعضاى بدن را مرتب كرده و كبد را تقويت مى نمايد.
سى گرم دم گيلاس را در يك ليتر آب به مدت 10 دقيقه بجوشانيد و آن را براى انسداد مجارى كبد مصرف كنيد. اگر دم گيلاس خشك مصرف مى كنيد بهتر است و بايد از 12 ساعت قبل آن را در آب سرد بخيسانيد تا نرم شود.
گرمك دوست كبد است.
مصرف ممتد شاه تره براى تصفيه خون و دفع سموم كبد مفيد است.
جوشانده گل گونه سفيد، به مقدار 30 گرم در يك ليتر آب براى درمان نارسائى كبد مفيد است.
خوردن گرد زغال چوب با شير در درمان بيماريهاى كبدى اثر قاطعى دارد.
احتياط:
اسفناج چون داراى نمك اسيد اوكساليك است براى اشخاصى كه كبد حساس و ناراحتى دارند ممنوع است.
كلم چون دير هضم است براى كسانى كه به اختلالات كبدى دچار هستند مناسب نيست.
اشخاصى كه كبد ضعيفى دارند نبايد در مصرف زرد آلو افراط كنند.
بيماريهاى كليه كليه از اعضاى بسيار مهم بدن مى باشد كه وظيفه صاف كردن خون و تقويت توليد گلبولهاى قرمز و كنترل مواد خون را به عهده دارد و توازن آب را كه عنصر حياتى بدن است برقرار مىكند.
سابقا تصور مىشد كليه‌ها فقط سموم را رفع مىكنند ولى اكنون معلوم شده هرچه در بدن زائد بر احتياج است از طريق كليه دفع مىگردد، اعم از آنكه آن شيئ نمك باشد يا آب، دوا و يا شكر، عجز كليه‌ها در دفع اين گونه مواد است كه موجب بيمارى كليه مىشود. به همين جهت در بهداشت كليه بايد سعى كرد بيهوده دوا مصرف نكرد. زيرا اغلب دواها كار فوق العاده بر كليه‌ها تحميل مىكنند و آن را ضعيف و خسته مىگردانند.
سلامت كليه تا زمانى پاى برجاست كه لا اقل يك ربع انساج آن سالم مانده باشد. به همين جهت اگر يك كليه سالم باشد و كليه ديگر در اثر بيمارى برداشته شود، باز همان يك كليه قادر خواهد بود سموم بدن را دفع كند.
براى اينكه كليه‌ها را سالم نگاه بداريد بايد اقدامات زير را به عمل آوريم:
1 - روزانه مقدار كافى آب بنوشيم زيرا آب به كليه‌ها كمك مىكند كه مواد زائد و سمى را راحت تر دفع نمايد. منتهى آب را بايد در فاصله ساعات نهار و شام نوشيد نه در حين خوردن غذا.
2 - اگر گلودرد مزمن داريد. معالجه‌اش كنيد زيرا بيمارى " نفريت " كه اكنون كمتر شده، بيشتر در اثر زهرهايى كه از گلوى ملتهب ترشح مىشود پديد مىگردد.
3 - از عواطف منفى و به خصوص تشويش و نگرانى و غم غصه بر حذر باشيد زيرا اين گونه عواطف موجب بالارفتن فشار خون مىشود و فشار خون هم در سلامت كليه اثر مىگذارد.
احتياط - از كسالت و تنبلى كليه‌ها ناراحتىهايى مثل ورم پائين چشمها، سنگين بودن چشم و بىحالى و افسردگى عارض مىشود و در اين موارد بايد در خوردن تخم مرغ و نمك چربيها و ادويه‌جات و خرما و پياز و سركه امساك كرد.
2 مثقال زنجبيل را نيم كوب نموده بجوشانيد و صاف كنيد و مقدارى شيره انگور در آن قاطى نمائيد و ده مرتبه در روز ميل كنيد تا به كار كليه‌ها كمك شود.
اثر خوردن شاهى در كسانى كه مبتلا به سنگ كليه و اختلالات مجارى ادرار شده اند قابل توجه است.
آلو اعمال كليه را سريع و آسان مى سازد. خرمالو مجارى كليه را شستشو مىدهد بيماران مبتلا به درد كليه بايد موز مصرف كنند.
آرد برنج، مغز بادام، مغز تخم كدو مغز پسته و مغز فندق را باهم آميخته، با شير و شيره انگور خمير كرده و آن را نان نماييد. اين نان براى سوء هاضمه و رفع سموم كليه‌ها بهترين غذاست.
نوشيدن آب ترب و مصرف ترب سياه براى رفع سموم كليه‌ها بسيار مؤثر است.
براى معالجه دردهاى قولنج كليه، يك سيب را با پوست آن به چهار قسمت كنيد و نيم ليتر آب داغ روى آن بريزيد و دو ساعت بگذاريد دم بكشد، سپس آن را شيرين كرده ميل نمايئد هر روز از اين جوشانده مقدار زيادى مصرف كنيد.
بيمارى درد كليه را با ليمو معالجه مىكنند. براى معالجه " بر حسب بنيه بيمار " بايد در هر روز از پنج تا هفت ليمو را به مصرف رسانيد.
در هفته اول با هر روز يك ليمو را آب گرفته و با كمى آب، صبح ناشتا ده دقيقه بعد از حمام صبح آن را نوشيد.
هفته دوم آب دو ليمو را با يد به همين ترتيب نوشيد.
هفته سوم بايد سه ليمو و هفته چهارم، چهار ليمو را مصرف كرد تا هفته هفتم كه رسيد با هر روز آب هفت ليمو را نوشيد و اگر ممكن باشد تا قبل از ناهار چيزى نخورد.
بايد بان كار ادامه داد تا اينكه يا دو يا چندين هفته آب پنج يا هفت عدد ليمو را نوشيد.
بعد از اين بايد مقدار آن را تقليل داد تا اينكه در هر روز به يك عدد ليمو
برسد. جوشانده سيب زمينى مخلوط با دمكرده شيرين بيان، داروئى مدر مىباشد و آن را در مورد سنگ كليه و بند آمدن ادرار استعمال مىكنند.
براى معالجه، كليه، رژيمهاى مخصوصى به كار مىرود كه در دوران آن رژيمها فقط آب انگور، ليمو، آب معدنى به كار مىبرند و مهمتر از همه رژيم پياز را مخصوصا در فصل بهار كه اين ميوه‌ها وجود ندارد به كار مى بندند.
رژيم پياز وقتى تجويز مىشود كه بدن احتياج به تخليه و دفع سموم دارد و يا بافته‌هاى بدن اشخاص چاق پر از آب شده و آب آن بايد تخليه گردد.
مصرف گوجه فرنگى براى اشخاصى كه مبتلا به سنگ كليه، هستند تجويز شده است.
آب پوست لوبياى سبز به مقدار يك فنجان ناشتا اگر خورده شود نوشابه اى ادرار آور خيلى قوى است كه در سنگ كليه و حبس البول مصرف آن تجويز شده است، براى درمان سنگ كليه تخم شلغم را بكوبيد و به مقدار 6 گرم در دمكرده برگ تيول مصرف كنيد.
خربزه چون مدر است مصرف آن براى اشخاصى كه سنگ كليه، دارند تجويز شده است ولى در هر حال خربزه بايد كاملا رسيده باشد و كال نباشد و بايد هميشه آن را قبل از غذا خورد.
جوشانده ريشه و برگ خشك توت فرنگى به مقدار 40 گرم در ليتر آب در عوارض عفونت كليه‌ها مفيد است.
اگر گريپ فروت را صبح ناشتا مصرف كنيد ادرار را زياد كرده و سموم بدن
را دفع مىكند، همچنين خود را تصفيه كرده و كليه‌ها را پاك مىكند.
تره فرنگى داراى اسانس سولفوآزوته مىباشد و از لحاظ خاصيت ادرار آور آن، مدر درجهء اول است كه در معالجهء درد كليه و بيماريهاى كليه از قبيل سنگ كليه، بند آمدن ادرار و اوره آوردن، خدمات گرانبهائى را انجام مىدهد.
تره فرنگى كليه‌ها را از سموم پاك مىكند.
مصرف كرفس قمرى به مبتلايان به بيمارى كليه‌ها توصيه مىشود.
گو گردى كه در پياز هست كمك مىكند كه كليه‌ها از مواد مضرى كه از خون دفع مىشود متورم نگردد وكامل سالم بماند.
بيست تا بيست و پنج گرم پوست ريشهء زرشك را در نيم ليتر آب سرد، ده تا پانزده دقيقه خيس كنيد، بعد آن را روى آتش بگذاريد تا به جوش آيد، سپس آن را صاف و با شكر شيرين كنيد و با هر وعده غذا يك فنجان بنوشيد. براى معالجهء انواع سنگ كليه توصيه و تجويز شده است.
آب ليمو بهترين ضد عفونى براى مجارى ادرار و كليه‌ها مى باشد.
براى معالجهء قولنج كليه، بايد بادام تلخ را كوبيده و به شكل ضماد در آورده و آن را روى قسمتهايى كه درد مىكند گذاشت.
در بيمارى سنگ كليه معالجهء معمولى با آب انگور در هر سه ليوان كوچك است كه بايد در طول روز در ساعتهائى كه فاصله ء زيادى با صرف غذا دارد نوشيد.
در مورد سنگ كليه صد گرم از برگ درخت گلابى و پوست سيب درختى را كه خشك شده و به اندازهء مساوى با يكديگر مخلوط شده است دم بكنيد و
بخوريد نتايج مفيدى خواهد بخشيد.
دمكرده دم گيلاس، به مقدار ده گرم در يك ليتر آب، يك داروى مدر معروف عمومى جهانى است كه در مورد تورم مجارى ادرار مصرف مى كنند و با مصرف آن بطور عجيبى كليه و مجارى ادرار شسته مىشود و شخص بهبود محسوسى در خود مى يابد.
مصرف دم كردهء گيلاس حجم ادرار در حالى كه مواد اسيدى آن را كم مىكند، زياد مى نمايد.
اغلب، سى گرم دم گيلاس را در يك ليتر آب به مدت ده دقيقه مىجوشانند و آن را براى معالجهء عفونت كليه‌ها و حبس البول و قولنج كليوى مصرف مى نمايند.
اگر دم گيلاس خشك را مصرف مى كنيد، بهتر است قبل از مصرف آن دوازده ساعت آن را در آب سرد بخيسانيد تا نرم شود.
روغن زيتون براى كليه‌ها مفيد است.
دم كرده زبان گنجشك به مقدار 25 تا 30 گرم در يك ليتر آب، ادرار آور است و براى درمان سنگ كليه مفيد است.
افرادى كه مبتلا به شن كليه هستند از جوشانده كاكل ذرت بايد استفاده كنند.
براى بيمارى ورم كليه از جوشانده سه قاشق سوپخورى تخم كتان در يك ليتر آب استفاده كنيد.
براى درمان ورم كليه‌ها، يك قاشق چايخورى گل طاووسى را در يك ليوان آبجوش مصرف كنيد ولى نبايد بيش از سه فنجان از دم كرده آن مصرف شود.
يك قاشق چايخورى گل خشك نيلوفر آبى را در يك فنجان آبجوش مدت
10 دقيقه دم كرده و روزى دو إلى سه فنجان براى درمان ورم كليه مصرف كنيد.
براى درمان ورم كليه، ميوهء درخت كاج را خورد نموده و مانند چاى دم كرده، از مطبوخ آن تا سه روز روزى سه استكان صبح و ظهر و شب ميل نماييد.
كاكل ذرت را با پرسياوش و ريشه غليسا از هر كدام 5 گرم جوشانده صبح ناشتا يك ليوان ميل نماييد.
براى معالجه امراض كليه‌ها بايد آب انگورى كه زياد شيرين نباشد نوشيد و ناهار و شام هم بويون پياز مصرف كرد و عصرها وقتى كه سه يا چهار ساعت از مصرف پياز گذشته است، چند قاچ هندوانه خورد. اين غذاها چون ادرار آور است سموم و فضول كليه‌ها را خارج مى كنند و در نتيجه بعد از چندى كليه‌ها سالم شده و مى توانند بطور عادى و طبيعى كار كنند.
خوردن آب هويج صبح ناشتا، ادرار را زياد مىكند و در معالجه سنگ كليه توصيه مىشود.
خرفه ادرار آور است و مصرف آن به مبتلايان به سنگ كليه تجويز مىشود.
اشخاصى كه دچار درد كليه هستند بايد از مصرف نمك خوددارى كنند و آب ليمو به جاى نمك طعام براى آنان تجويز مى گردد.
مارچوبه را بپزيد و بعد آن را با كاهو و كمى پياز و سير خام مخلوط كرده و كمى روغن زيتون و آب ليمو به آن چاشنى زده بدون نمك بخوريد، زيرا يك غذاى مدر و درمان كننده نفريت مى باشد ولى در خوردن مارچوبه زياده روى نكنيد.
پرتقال اسيد سيتريك دارد كه اكسيد دهنده است و در نتيجه، سم خون و سنگ و شن كليه‌ها را از بين مىبرد و اگر با سيب زمينى تنورى و پنير مصرف شود
براى درد كليه خوب است.
بادنجان كليه‌ها را تقويت مىكند.
مصرف كرفس براى كليه‌ها توصيه مىشود، زيرا داراى آهن، كلسيم، فسفور و منيزيم مىباشد كه تمام اين مواد خاصيت كامل ضد عفونى خون و بافته - هاى بدن را دارند.
هنگام بهار وقتى شاخه‌هاى زيادى درخت مو را مى زنند از مقطع آن مايعى بىرنگ، بىبو و بىطعم خارج مىشود كه معروف به اشك مو مى باشد.
كسانى كه سنگ كليه دارند اگر هر روز صبح ناشتا يك قاشق قهوه خورى اشك مو را بخورند سنگ كليه آنها بر طرف خواهد شد.
احتياط - اسفناج چون داراى نمك اسيد اوكساليك است براى اشخاصى كه سنگ كليه دارند، مصرف آن منع شده است.
بيماريهاى كيسهء صفرا در سمت راست بدن زير كبد، كيسهء كوچكى باندازهء يك گلابى كوچك بنام كيسهء صفرا وجود دارد. صفرايى كه توسط كبد ساخته مىشود، در اين كيسه جمع شده و از آنجا بوسيله ء لولهء نازكى وارد رودهء دوازدهى (اثنى عشر) مىشود.
اين كيسهء كوچك در حقيقت انبار صفرا است. صفرا وقتى وارد روده شد از يك طرف در هضم غذا كمك مىكند و از طرف ديگر روده‌ها را ضد عفونى نموده باعث سرعت تخليهء روده مىشود، بطوريكه وقتى صفرا كمتر از ميزان معمولى ترشح شود شكم نفخ كرده غذا هضم نمىشود و شخص به يبوست دچار مىشود.
گاهى كيسهء صفرا متورم مىشود و درد سختى در زير دنده‌ها، طرف راست
ظاهر مىشود و شخص گاهى به (يرغان) دچار مىشود و گاهى حالت استفراغ دارد و تب مى نمايد. شانهء راستش به درد سنگينى مخصوص، به خود دچار مىگردد. علائم سوء هاضمه در انسان ظاهر مىگردد و در موقع گرسنگى شكم درد مى گيرد و با خوردن غذاها مرتفع مىگردد. البته اين علائم مربوط به چركين شدن كيسهء صفرا مىباشد بطوريكه در اين كيسهء كوچك بجاى صفرا مقدارى زياد چرك جمع مىشود.
شخص مبتلا بايد استراحت كامل نموده و جز غذاهاى مايع و آبكى ساده بدون چربى و يا لا اقل خيلى كم چربى ديگر نخورد و از هر دوا و غذا بهتر ماء الشعير و عناب است.
خوردن ترنجبين و شير خشت و آب كاسنى و عرق بيد و آب كاهو و جوجه خروس و خرفهء تازه بسيار نافع است. از خوردن نمك و چربى و تخم مرغ و گوشت قرمز و ميوه‌هاى هسته دار بايد اجتناب كرد.
گاهى به قدرى چرك در داخل كيسهء صفرا زياد مىشود كه دهانهء كيسه را مى گيرد و مانع از انجام وظيفهء آن مىشود، كه مى توان با خوردن غذاى مناسب اين ناراحتى را رفع كرد.
اختلال مجرا و كيسهء صفرا در اثر غذاهاى پر گوشت و چربى و ناسازگارى شيميائى تركيبات اغذيه پيدا مىشود و بايد توجه كرد كه اختلالات عصبى نيز در بيمارى مجرا و كيسه صفرا تأثير فراوان دارد.
غم و غصه، بدبينى، زحمت زياد فكرى، اضطرابات، اختلافات خانوادگى، شكست و نوميدى در كار، افكار منفى، انديشه‌هاى حزين زيان بخش و خود پرستى و افكار ترسناك تأثير زيادى در اختلال كار كيسهء صفرا دارد.
معالجهء كيسهء صفرا با رژيم انگور اگر با فراست و هوشيارى شروع شود و ادامه يابد تأثير كاملى در بهبود آن خواهد بخشيد.
در مورد اختلال كيسه صفرا بايد دقت و توجه كرد كه انگور زياد رسيده و شيرين نباشد، برعكس بهتر است انگور ترش باشد. اگر انگور ترش در دسترس
شما نيست مىتوانيد آب انگور شيرين را بگيريد و بعد آب خالص به آن اضافه كنيد تا شيرينى آن كم شود و يك روز در ميان بجاى آب انگور آب ليموى ترش را با سوپ پياز پخته مصرف كنيد.
در روزى كه بجاى آب انگور آب ليمو مىخوريد بايد هر ساعت آب دو ليموى تازه را بگيريد و بنوشيد و ناهار و شام، سوپ پياز پخته بخوريد.
براى تسهيل در رفع سمومى كه در كيسهء صفرا جمع مىشوند مىتوان با ورزشهاى تنفسى از داخل و با كمپرسهاى آب گرم از خارج كمك گرفت.
وقتى كيسه صفرا درد شديدى دارد بايد اين كمپرسهاى آب گرم را پى در پى تجديد كرد، ولى در موارد ديگر بايد هر نيم ساعت به نيم ساعت دو يا سه بار آن را عمل كرد. و بايد هر روز چهار تا شش كيلو انگور مصرف كرد و انگور را بايد خوب جويد و با بذاق دهان مخلوط كرده و سپس فرو داد و بايد كارى كرد كه تخليه مدفوع طبيعى باشد. اگر مبتلا به يبوست بوديد بايد همراه با معالجهء كيسهء صفرا، يبوست خود را هم معالجه كنيد. در مدتى كه براى درمان كيسهء صفرا رژيم انگور گرفته‌ايد از خوردن گوشت و تخم مرغ و شير پرهيز كنيد.
براى معالجه سنگ كيسه صفرا از اين سوپ تهيه و مصرف كنيد:
يك پياز درشت را ريز ريز كنيد و در چهار قاشق سوپخورى روغن زيتون آن را نيم پز كنيد و صد و پنجاه گرم آب به آن بيفزائيد و بگذاريد ده دقيقه بجوشد سپس تا گرم است آن را بنوشيد.
چند شب متوالى اين سوپ را تهيه و مصرف كنيد. موقع خواب كه شد درست دو ساعت بايد از مصرف آش پياز گذشته باشد بايد يك فنجان جوشاندهء پوست (سياه توسه) مصرف كنيد.
براى تهيهء جوشانده پوست سياه توسه بايد دو تا پنج گرم پوست كلفت و خشك و سياه توسه را در صد و پنجاه گرم آب بجوشانيد، و چهار تا شش ساعت
بگذاريد دم بكشد و آب آن سرد شود. پس از آن بايد آن را صاف و شيرين نموده مصرف كنيد.
اگر فردا يا روزهاى بعد موقع ادرار احساس درد كرديد علامت اينست كه معالجه مؤثر شده و شنهاى كيسهء صفرا خارج شده است، بازهم در هر حال اين معالجه را تكرار كنيد.
معالجه با آب پرتقال، بويون پياز و آلوى پخته با نان كامل بهترين وسيله بر ضد پيدا شدن و تشكيل سنگ و شن در بدن است.
در موارد زيادى بيماران مبتلا به سنگ كليه و سنگ كيسهء صفرا با همين معالجه شفا يافته و سلامت كامل خود را بدست آورده اند. براى اين نوع معالجه هر روز مىتوان دو تا پنج ليتر آب پرتقال و يا خود پرتقال را مخلوط با ميوه‌هاى ديگر كه به صورت سالاد در آمده باشد با كمى عسل خورد، و يا پرتقال را همانطور كه هست پوست كند و پره‌هاى آن را با انجير خشك، خرما، زرده تخم مرغ يا خامه يا پنير تازهء سفيد يا دم پختك با پياز پخته مصرف كرد.
مصرف خيار را به كسانى كه دچار كثرت صفرا شده اند توصيه مى كنند.
سماق دافع صفرا است.
شن كيسهء صفرا را با جوشانده كاكل ذرت مى توان درمان كرد.
براى جلوگيرى از انسداد كيسهء صفرا يك فنجان از دمكرده هزار چشم بعد از غذا ميل كنيد.
مصرف خرفه را به اشخاصى كه مبتلا به سنگ كيسه صفرا شده اند توصيه مى كنند.
دم كرده ريشهء بو دادهء كاسنى به مقدار 50 گرم در يك ليتر آب را يك فنجان
صبح ناشتا و يك فنجان شب موقع خواب ميل كنيد. اين دم كرده ترشحات كيسه صفرا را زياد مىكند. كاسنى ترشح كيسهء صفرا را تقويت مىكند.
دمكردهء برگ كاسنى وحشى به مقدار 25 گرم در يك ليتر آب در معالجه انسداد مجراى كيسه صفرا و سنگ كيسه صفرا مصرف مىشود.
براى معالجه سنگ كيسه صفرا از اين جوشانده بعد از هر غذا يك فنجان بنوشيد:
20 تا 25 گرم پوست ريشه‌هاى زرشك را در نيم ليتر آب سرد به مدت 10 تا 15 دقيقه بخيسانيد، بعد آن را روى آتش بگذاريد تا به جوش آيد و بعد صاف، و با شكر شيرين كنيد.
مصرف زغال اخته فرنگى در عفونتهاى كيسه صفرا توصيه شده است.
صبح ناشتا يك قاشق سوپخورى روغن مايع زيتون ميل كنيد تا كيسه صفرا به فعاليت افتد و از توليد و تكثير ميكروبها در امعاء جلوگيرى كند. روغن زيتون كه با آب يا آب پرتقال يا آب ليمو خورده شود رسوب كيسه صفرا را خارج مى سازد.
سيب، سنگ كيسه صفرا را حل مىكند.
جوشاندهء تمر گجرات و تمر هندى و ليمو عمانى و زرشك سياه از هر كدام به مقدار كافى و مساوى، پس از جوشاندن و صاف نمودن با شكر، مجددا جوشانده شود و روزى سه مرتبه هر بار يك ليوان ميل شود، براى تخليه چركهاى كيسه صفرا مفيد است.
براى اينكه كيسهء صفرا هميشه منظم كار كند و دستگاه گوارش هيچگونه ناراحتى نداشته باشد هر چند ماه يك بار بايد مقدار 12 مثقال پولكهاى وسط فلوس
را خيسانيده صبح ناشتا ميل كنند و مبردات و مدرات در منظم بودن كيسهء صفرا اثر خاصى دارد و در هواهاى گرم و همچنين مزاجهاى گرم از خوردن سنكجبين غافل نشويد.
آش آبغوره در هفته يك بار در نظم كيسه صفرا و دستگاه گوارش بسيار نافع است فشرده آلبالو و آب زرشگ كوهى (سياه) بسيار مفيد است.
انواع كرمهاى داخلى (انگل) كرمهاى انگل انسان، چون غذاى خود را بايد بناچار از بدن ميزبان تهيه نمايند، نسبت به نوع غذاى مورد احتياج، زيانهاى مختلف وارد مىآورند. مثلا كرم " اسكاريس " از غذاى هضم شده ء رودهء انسان استفاده مىكند و زيان جبران ناپذيرى وارد نمىآورد، ولى عده اى انگلها خونخوارند و موقعى كه عدهء آنها زياد باشد ولو هر كدام مقدار قليلى خون بمكند، باعث كم خونى و حتى مرگ انسان مىگردند. همچنين انگلهاى كليه، نسج كليه را در عرض مدت كوتاهى خورده و از بين مىبرند.
از سوى ديگر، كرمها، سمومى از خود ترشح مينمايند كه باعث كم خونيهاى خطرناك و عوارض مختلف عصبى (مانند صرع و مننژيت و فلجها) مىشود.
توقف رشد كودكان اغلب ناشى از همين سموم است.
از سوى ديگر هنگام مهاجرت انگلها از محل عادى آنها و بر گزيدن مكان خاص، ناراحتيهاى مختلف توليد مىشود. مثلا كرم اسكاريس اگر مقدارش زياد شود موجب انسداد روده مىشود و يا در نتيجهء مهاجرت به طرف كبد مجارى صفراوى را مسدود مىسازد توليد يرقان مىنمايد. ممكن هم هست در آپانديس گير كند و اسباب زحمت شود.
از علائم وجود انگلهاى احشائى (انگلهاى روده اى) آبريزش دهانى، دندان قروچه، سرگيجه، ضعف و بىحالى، و گاهى اوقات، ديدن كابوس در هنگام خواب، لرزش و ضعف و لاغرى تدريجى است. كسانى كه مىخواهند بدانند گرفتار انگل هستند يا نيستند كافيست مدفوع خود را براى آزمايش به آزمايشگاه بدهند.
سير، كرم كش معروفى است، و بايد يك حبه سير را در تمام سوپهائى كه به بچه‌ها داده مىشود انداخت.
براى دفع كرم روده بايد در هر روز دو بار جوشاندهء بيست و پنج گرم سير را در يك ليوان آب يا شير مصرف كرد و اين بيست و پنج گرم سير را بايد مدت بيست دقيقه در شير و يا آب جوشانيد.
يا بهتر است كه در يك قاشق سوپخورى، يك حبه سير رنده شده را با دو برابر شكر مخلوط كرده و روزى دو بار مصرف كرد.
براى دفع كرم كدو بايد يك سير بزرگ را پوست بكنيد و رنده كنيد و مدت بيست دقيقه آن را در شير بجوشانيد و بعد جوشاندهء سير و شير را صبح ناشتا بنوشيد و تا ظهر از خوردن هر غذاى ديگرى خوددارى نمائيد و اين كار را آن قدر بايد ادامه بدهيد تا به كلى تمام كرم كدو دفع گردد.
در بعضى از نواحى كوهستانى به گردن بچه‌هايى كه گرفتار كرم روده هستند گردن بندى از حبه‌هاى سير، يا جعبه‌ايكه حبه‌هاى سير در آن جا دارد مىآويزند، زيرا بخارهائى كه از سير برمىخيزد خاصيت ضد عفونى دارد.
تخم خرفه را اگر در آب يا شير بجوشانند و بخورند كرم كش است و مخصوصا براى كرم كدو مصرف مىگردد.
براى معالجهء كرم معدهء اطفال بايد روى شكم آنها ضماد برگ گل و هستهء هلو را كه كاملا خرد و كوبيده شده است استعمال كرد.
اگر پانزده روز تمام هر روز صبح ناشتا يك قاشق سوپخورى روغن فندق را بگيرند و بخورند، بهترين داروئى است كه عليه كرم كدو به كار مىرود و بعد از پانزده روز به كلى شر اين مهمان ناخوانده را دفع مىكند.
اگر صبح كه از خواب برمىخيزيم يك فنجان كوچك آب شاهى را گرفته و بخوريم اين خاصيت را دارد كه كرم كش است.
براى رفع كرمهاى رودهء بچه‌ها بايد ضمادى كه از مخلوط برگهاى تازهء درخت آلو با سركه و دودهء نرم دود كش بخارى مخلوط شده است تهيه و آن را بر پائين شكم آنها بگذارند.
براى دفع كرم روده بايد صبح ناشتا نيم كيلو توت فرنگى خورد و تا ظهر هيچ چيز ديگرى نخورد.
مغز هستهء آلو و آلوچه كرم كش است و برگهاى خشك درخت آلو، ادرار آور و كرم كش است.
اگر شيرهء تخم كدو را به اندازه ء يك قاشق سوپخورى، صبح موقع برخاستن از خواب و يك قاشق سوپخورى، شب موقع خوابيدن بخورند كرم كدو را از روده‌ها دفع خواهد كرد.
براى دفع كرم كدو تجويز مىكنند خميرى كه از پنجاه گرم تخم كدوى پوست كنده و كوبيده با سى گرم روغن مايع كرچك و چهل گرم عسل تركيب شده در يك ليوان شير حل كنند و صبح ناشتا بخورند و تا وقتى كه سر كرم كدو از جاى خود حركت نكرده و كنده نشده است مصرف اين دارو را تجديد كنند تا نتيجه بگيرند.
رازيانه را اگر به مدتى طولانى مصرف كنند كرمهاى روده را دفع مىكند.
پرتقال كرم كش است. پرتقال و آب آن كرم روده‌ها را بيرون مىكند.
حنظل را اگر با سياه دانه و بوره ارمنى بكوبيد و با سركه خمير كنيد و بر شكم ببنديد كرمها را دفع مىكند.
نخود را يكشب در سركه بخيسانيد و صبح ناشتا ميل كنيد و در آن روز چيز ديگرى ميل نكنيد، براى كشتن كرم معده بسيار مجرب است.
يك مثقال پوست زرد نارنج را كه خشك كرده باشند با آب براى دفع كرم شكم مجرب است. ليكن در يك ساعت قبل بايد معده را از اخلاط پاك نموده.
تخم گلابى قاتل كرم معده و مخرج آنست و اگر دو مثقال از تخم آن ميل كنند كرمهاى معده را دفع مى نمايد.
شصت گرم روغن گردو را در سالاد سيب زمينى بريزيد و به جاى شام مصرف كنيد و چند شب اين كار را ادامه دهيد دواى مؤثرى بر ضد كرم كدو است.
خوردن جوشاندهء ريشهء توت براى دفع كرم كدو بسيار نافع است. مخصوصا اگر با مقدار مساوى برگ شفتالو مخلوط شده و جوشيده شود.
خوردن والك ضد كرم معده و ضد كرم كدو مى باشد.
دستورى ديگر براى دفع انواع كرم معده و روده و كرم كدو: بعد از پرهيز كردن چهار شب و روز آش قرقوروت بخوريد. روز پنجم بعد از نهار و بعد از شام گل قند و نان دوغ با گل سرخ. شب ششم يك مثقال پوست نارنج خشك كرده كوبيده بخوريد (پوست نارنج چون تلخ مىباشد با هر شيرينى كه ميل داريد بخوريد) كرم كدو و كرم در از و كرم ريز هرچه در معده باشد خارج مىكند.
هويج خام رنده شده، براى كشتن كرم مصرف مىشود. اگر هشت روز صبح
ناشتا اين غذا را بخوريد كرم كدو دفع مىشود.
يك ليمو را با پوست و گوشت و هسته له كنيد، آن را تا دو ساعت در كمى آب سرد با يك قاشق سوپخورى عسل بخيسانيد، بعد آن را در صافى ريخته و با فشار صاف كنيد و شب قبل از خواب آن را بنوشيد.
بچه‌هاى مبتلا به كرم روده بايد هر روز صبح ناشتا، هسته‌هاى ليمو را كه نرم شده و كمى قند به آن افزوده گشته ميل كنند.
آويشن كرم كش است. بيست تا پنجاه گرم آن را در يك ليتر آب دم كنيد و يك روز مصرف نمائيد.
اگر بادنجان خام را با نمك بخوريد، دوائى كرم كش است و كرمها را دفع مىكند.
ريشه‌هاى تره فرنگى را بكوبيد و با شير مخلوط كنيد. كرم كش ممتازى براى بچه‌هاست.
دم كرده ترخون به مقدار 25 تا 30 گرم در يك ليتر آب را روزى سه يا چهار بار و هر مرتبه يك فنجان بعد از غذا مصرف كنيد، كرم كش است.
براى دفع كرمهاى ريز روده، يك گرد (محتوى دو انگشت) جعفرى خشك، يك گرد كرفس و يك گرد گل بنفشه را در يك فنجان آب بجوشانيد و صبح ناشتا آن را بنوشيد.
كمپوت و مرباى ريواس كرم كش است.
آب برگهاى كلم كرم كش است، 20 تا 30 گرم از آب برگهاى كلم را بنوشيد هر كرمى كه در روده باشد، مى كشد.
براى كشتن انواع كرم، يك قاشق چايخورى تخم گشنيز را در يك فنجان آب داغ به مدت ده دقيقه دم كنيد و بعد از هر غذا آن را بنوشيد.
كمر درد قسمت اعظم كمر دردها از سوء هضم است و يك قسمت هم ناشى از تشنج عصبى است. درد ناشى از تشنج عصبى در اثر فكر است. ناراحتيهاى فكرى و عاطفى باعث مىشود كه بر عضلات اصلى ستون فقرات فشار فوق العاده وارد آيد. گاهى كمر درد منشاء روانى دارد.
اصولا چهار نوع كمر درد وجود دارد (1) كمر درد تلگراف شده. (2) كمر درد ناشى از حرارت. (3) كمر درد ناشى از خستگى و فشار عضلانى. (4) و بالاخره كمر درد عاطفى و روانى.
كمر درد تلگراف شده، كمر دردى است كه در اثر وجود يك بيمارى در عضو ديگر بدن پديد مىگردد. مثلا ممكن است درد پانكرياس، معده كبد، ريه، اسپرز، پرستات، كليه و كيسه صفرا به كمر انتقال يابد و به اصطلاح تلگراف شود!
در بيماريهاى مسرى از قبيل آنفلونزا و مننژيت و فلج اطفال، درد كمر عارض مىشود. در مسموميت غذايى هم ممكن است كمر بشدت درد كند.
خانمهائى هم كه گرفتار بىنظمى رگل ماهانه هستند ممكن است مبتلا به كمر درد شوند. وجود تو مرو كيسه در زهدان هم كمر درد توليد مىكند.
چه كنيم كه مبتلا به كمر درد نشويم؟
براى جلو گيرى از ابتلاء به كمر دردهاى عادى بايد اقدامات زير را انجام دهيم:
1 - از دولا دولا راه رفتن و در حال قوز نشتن پرهيز كنيم و سعى نمائيم هميشه مستقيم راه برويم و نفسهاى عميق بكشيم تا قلب و معده درست كار كند و
خون به طرز صحيح در بدن جريان يابد.
2 - بايد از پوشيدن لباس تنگ و كفش تنگ بپرهيزيم، مخصوصا خانمها بايد به اين نكته بيشتر توجه كنند و تندرستى خود را به خاطر كفشهاى پاشنه بلند و كرست و كمربند تنگ به خطر نيندازند.
3 - در موقع نشستن پشت ميز، سعى كنيم هميشه با مستقيم نشستن، شانه و كمر خود را در حال استراحت نگاه بداريم و گاه گاهى وضع نشستن خود را تغيير بدهيم تا از فشار عضلات جلو گيرى نموده باشيم. اطمينان حاصل كنيم ميز و يا صندلى بيش از اندازه بلند و يا كوتاه نيست و مىتوانيم روى آن راحت بنشينيم.
4 - هر روز بطور منظم، به اندازه كافى ورزش كنيم. مخصوصا اطفال را وادار كنيم به اندازه كافى ورزش كنند تا عضلات پشت كمر شان نيرومند شود.
در موقع خواب اطمينان حاصل كنيم كه در بستر صاف و فرو نرفته مىخوابيم. وجود هر نوع فرو رفتگى در بستر خواب موجب وارد آمدن فشار بر كمر است. افرادى كه نسبت به كمر درد حساسيت دارند بهترست روى تخت خواب صاف چوبى و يا روى زمين بخوابند.
6 - اگر نسبت به كمر درد حساسيت داريم بايد از برداشتن بارهاى سنگين به كلى بپرهيزيم و اگر سالم هستيم در موقع برداشتن بار سنگين، زانوها را خم كنيم و در حالى كه پشتمان را مستقيم نگاهداشته‌ايم، بار را طورى بر داريم كه فشار بيشتر روى زانو و بازو وارد آيد نه بر كمر. خم كردن گردن در موقع برداشتن بار سنگين موجب مىشود كه فشار فوق العاده بر كمر وارد آيد و احيانا به آن صدمه برسد.
خوردن اسفناج پخته براى درد كمر مفيد است.
آب ليمو كمر درد تسكين مىدهد.
براى درد كمر ضماد نخود، داروئى مجرب است كه بايد آن را در محل درد گذاشت.
حلواى سوهان براى درد مفيد است.
جوشاندهء عناب خشك به مقدار 30 تا 40 گرم در يك ليتر آب، براى درمان كمر درد مفيد است.
درد گردن گردن، گاهى در اثر بلند و كوتاه شدن زير سر، در موقع خواب، ناراحت شده و انسان احساس ناراحتى و كمى درد مىكند و گاهى سر و گردن را نمىتوان بجانب چپ وراست گردانيد. در چنين موقع بايد قدرى روغن خاكسترى به گردن ماليد و با دست، آرام آرام و نرم نرم آن را مالش داد تا رگهاى روى هم رفته از يكديگر جدا شوند و يك پارچه يا دستمال، گرم نموده برگردن ببندند تا نرم شده به حالت طبيعى اوليه برگردد.
صبح ناشتا قبل از صرف صبحانه، شخص ديگرى با انگشتان سبابه و وسطى، گردن را آرام مالش داده بجانب بالا و پائين و چپ وراست بگرداند و لاله‌هاى گوش را گرفته بجانب بالا بكشد، و بعد گردن را در بين كف دستها قرار داده بجانب چپ وراست محكم و با سرعت تكان دهد، رگها بجانب خود بر مىگردد و درد گردن آرام مىشود.
براى رفع درد گردن برگهاى آويشن تازه را خود كنيد و بدون آب در قابلمه اى سربسته اى آن را بپزيد و سپس در گاز يا (پارچه اى تميز) بپيچيد و تا گرم است روى گردن بگذاريد.
گزيدگى براى گزيدگى حشرات يك تره فرنگى را بريده و در سفيدهء تخم مرغ فرو كرده و محكم به محلى كه حشره نيش زده است مىمالند. اگر نيش زنبور در بدن مانده باشد بايد ابتدا نيش را در آورد و بعد با تره فرنگى به آن ماليد.
براى معالجهء نيش و گزش حشرات بايد روى محل گزيدگى را ضماد آويشن استعمال كرد، يا برگهاى آويشن تازه را له كرده و روى آن گذاشت.
اگر گزنه * به بدن شما بخورد و تن شما را مجروح كند جاى گزيدكى را با ترشك بماليد، فورا ورم و زخم آن خوب مىشود.
براى نيش زدگى زنبور، پس از اينكه نيش را از بدن در آورديد بايد جاى آن را با يك حبه سير كه به دو قسمت كرده‌ايد محكم بماليد.
برگهاى جعفرى را اگر له كنند و آن را به شكل ضماد بر روى محل نيش زدگى زنبور و حشرات ديگر بگذارند، هم زخم را شفا مىبخشد و هم از توليد ورم آن جلو گيرى مىكند.
در نيش زدگى حيوانات مى توانند ضماد برگ كلم يا جوشاندهء غليظ آب برگ كلم را به محل بمالند.
اگر بخواهيد از شر نيش زنبور عسل مصون بمانيد بايد برگ درخت گردو را به صورت و بدن خود بماليد، در اين صورت وقتى به كندوى زنبورهاى عسل نزديك شويد و عسل را از كند و در آوريد زنبورها به شما نيش نمى زنند.
از برگهاى بوتهء لوبيا يا از پوست سبز آن ضمادى تهيه مىكنند كه اگر بر روى جاى گزيدگى حيوانات بگذارند زخم آن را به زودى شفا مىبخشد.
براى زنبور و عقرب زدگى، كمپرس با نفت سودمند مى باشد و در بعضى اوقات اثرات مسموميت را به كلى بر طرف مىكند.
ليمو براى معالجه مسموميتها و نيش زدگى رطيل، زنبور و عقرب و مار مفيد است.
عرقى كه از باد " رنجبويه " گرفته مىشود براى سمهاى ناشى از گزش مار و عقرب و زنبور مفيد است.
در هنگام عقرب زدگى، پارچه اى را در آب نمك يا سركه يا الكل طبى يا ادوكلن - هر كدام كه در دسترس باشد - آغشته كنيد و روى محلى كه نيش عقرب فرو رفته بيندازيد. اين عمل را سه بار تكرار كنيد، درد ساكت مىشود.
براى عقرب زدگى پنبه را به امونياك آغشته كرده روى موضع نيش بگذاريد.
در هنگام عقرب زدگى مقدارى شير در ظرف بزرگى ريخته عضو عقرب زده را در شير فرو ببريد. وقتى شير زرد شد نشانه آنست كه زهر را به خود جذب كرده است.
در هنگام مار گزيدگى بايد بىدرنگ بالاى محلى را كه مار گزيده است، با پارچه محكمى بست تا از جريان خون و رسيدن زهر به ساير قسمتهاى بدن جلوگيرى شود. آنگاه، محل گزيدگى را با نيشتر چاك داد تا خون جارى شده و زهر با آن خارج گردد. در هنگام زنبور زدگى ابتدا سعى كنيد نيش را از محل گزيدگى بيرون كشيده و جاى آن را با سركه يا آمونياك بماليد. ناراحتى ناشى از گزيدگى زنبور عسل، در صورتى كه شخصى آلرژى پوستى داشته باشد بيشتر است. اگر بعد از بيرون كشيدن نيش و ماليدن سركه يا آمونياك، بازهم احساس ناراحتى كرديد فورا
به پزشك مراجعه كنيد.
ضماد خام اسفناج جهت گزيدن زنبور نافعست.
خوردن سوسنبر با عسل ضد سم عقرب، و با سكنجبين پاد زهر نيش زنبور است و ماليدن برگ سوسنبر بر محل نيش حشرات نافع است.
خوردن آب برگ بيد از پنج إلى ده مثقال براى ناراحتى ناشى از گزيدن عقرب نافع است.
اگر ضماد بذر ترب را روى محل نيش حشرات و مار و عقرب بگذاريد، سم آنها را خواهد كشيد و چون پوست قرمز ترب را تراشيده و كوبيده و آن را روى عقرب بگذاريد، خواهد مرد و نيز چنانچه آب ترب را روى عقرب بريزند فورا هلاك خواهد شد. بنابراين اگر عقرب كسى را كه ترب خورده باشد بگزد، ضرر زيادى به او نخواهد رسيد. ماليدن آب ترب به بدن، مانع گزش حشرات خواهد شد.
ماليدن روغن فندق جهت درمان گزيدن عقرب و رطيل نافع است.
فندق هندى، پادزهر سموم مىباشد. خوردن يك مثقال فندق هندى جهت گزيدن مار و عقرب و رطيل نافع است.
اگر كژدمى را در آن محل كه كژدم باشد بسوزانند بقيه فرار مى كنند.
ماليدن نشاسته با زعفران، روى محل نيش حشرات سمى بسيار نافع است.
اگر پياز را روى محل گزيدگى پشه بگذاريد تحريك به خارش آن را آرام مىكند. اگر روى محل زخمى كه در اثر گاز سگ يا گربه پيدا شده پياز بگذاريد زخم را التيام داده و شفا مى بخشد. وقتى زنبور و يا حشرات به بدن شما نيش زدند فورا محل نيش زدگى را با
برگ تازه مريم گلى بماليد.
اگر از آب پياز عنصل *، ضماد پخته تهيه نمايند و با سركه روى محل گزيدگى مار و افعى بمالند نافع است.
فلفل، دفع سميات مىكند. فلفل كوبيده را در آب بجوشانند آن آب را بخورند براى دفع سميت مار گزيده و عقرب گزيده و ترياك خورده مفيد است و تا اثر سميت باقى است بايد مكرر بخورند و قى كنند.
وقتى مار گزيده فلفل را بجود اگر تندى فلفل را بفهمد زهر در بدن مار گزيده چندان اثر نكرده و اگر تندى فلفل را نفهمد زهر به مار گزيده اثر كرده است.
آب زرشك را با آب سيب به مقدار مساوى مخلوط كرده و معادل نصف آب زرشك، آب ليمو اضافه كرده و به همان مقدار شكر افزوده و به قوام آوريد تا بسته شود، معجونى به دست مىآيد كه پادزهر سموم مخصوصا ضد سم افعى است.
در هنگام مار گزيدگى بلافاصله يك ليوان روغن زيتون سر بكشيد تا از سم مار محفوظ بمانيد.
گزيدگى سگ هار ضماد برگ گزنه يا نمك، جهت درمان گزيدن سگ هار قبل از رسيدن به پزشك مفيد است. همچنين اگر از زخم شخص، خون جارى است، بگذارند جريان خون ادامه يابد تا زهر هم با آن خارج شود. اگر امكان داشته باشد زخم را با تيغ زدن گشاد تر كنند. همچنين، ضمادى از سير كوبيده با سركه يا پياز كوبيده و نمك را روى محل گزيدگى بگذارند تا گوشت را خورده و زهر را خارج سازد. آب پياز تازه و به تازه هم براى رفع زيانهاى سگ گزيدگى مفيد است.
سگ گزيده را بايد هر چه زودتر به پزشك برسانيد.
پرتقال ضد هارى است و اثر نيش و گاز حيوانات هار را خنثى مىكند.
گير كردن غذا يا شيئى در گلو با يك تره فرنگى كه قد و اندازه آن مناسب و سر آن گرد شده باشد پزشك مىتواند چيزهائى مثل هستهء آلوچه و استخوان ماهى و غيره را كه در گلو و مرى گير كرده باشد به داخل شكم بفرستد.
اگر بچهء شما سوزن و يا سنجاق و يا ميخ و يا تكمه‌اى را بلعيده است بدون اينكه دست و پاى خود را گم كنيد، به او پورهء سيب زمينى بخورانيد تا دور آن جسم را در معده و روده‌ها گرفته و به راحتى آن را خارج كند.
بيماريهاى گوش ناراحتيهايى كه ممكنست براى گوش پيش بيايد متعدد است. صدا كردن گوش يكى از آنهاست كه امكان دارد بر اثر مصرف بعضى داروها از جمله آنتى بيوتيكها، الكل، تب، تومور، ضعف اعصاب و غيره بوجود آيد. يكى از بزرگترين ناراحتيهاى گوش، بر اثر سر و صداى بر زياد ايجاد مىشود. صداهاى گوش خراش، شخص را تهديد به كرى مى نمايد. نيكوتين سيگار و قهوهء پر رنگ، شرائين اصلى گوش را تنگ كرده و عمل تغذيه را در آن كاهش مى دهند و شنوايى را كم مى كنند.
تورم غدهء بنا گوش طفل، از بيماريهائى است كه اغلب در پاييز يا بهار بروز مىكند.
گاهى اين تورم به ساير اعضاى بدن طفل هم سرايت مىكند. مثلا در دختران
پستانها و تخمدانها و در پسران بيضه‌ها متورم مىشود.
براى درمان اين بيمارى بايد تا دو سه روز طفل از خوردن هر نوع غذا بپرهيزد و فقط عصارهء پرتقال و آب ميل نمايد. تنقيه و گذاشتن ضماد گرم و سرد روى نقاط متورم، نيز سودمند است.
اگر گوش شما وز وز مىكند، پنبه اى را با آب پياز تر كنيد و آن را در گوش بگذاريد، به زودى طنين صداى گوش بر طرف مىشود.
در مواقعى كه مبتلا به گوش درد شديد، پياز را در كوره يا خاكستر داغ بپزيد و با كمى كرهء بىنمك مخلوط كرده و در پارچهء خيلى نازك بريزيد و آن را در گوش فرو كنيد، پس از چند دقيقه درد گوش آرام خواهد شد.
سير، اثر شفا بخشى در بيمارى ورم گوش وسطى دارد.
براى ورم گوش بايد يك تكه كوچك سير را در گاز (پارچه اى تميز) پيچيد و در گوش گذاشت.
آب ليمو ضد نزلهء گوش است، به شرط اينكه بخور موضعى هم با آب و پوست ليمو داده شود.
گوش درد كه موجبات ناراحتى فراوان در طفل و اطرافيان طفل مىشود.
در اثر عدم پرستارى كودك در حين سرما خوردگى بروز مىكند. گريه و بىخوابى كودك، اگر در اثر گرسنگى و ناراحتى لباس يا زبرى بستر، يا بدى هواى اطاق نباشد، حتما در اثر گوش درد است.
براى اينكه بفهميد كودك به گوش درد مبتلا شده يا خير، كافى است با نوك انگشت در گوش كودك كمى فشار بدهيد، اگر طفل مبتلا به گوش درد باشد، فريادش به آسمان بلند خواهد شد.
از علائم ديگر گوش درد، تب و بىقرارى و سرخى طرف يك صورت طفل است.
براى تشخيص سرما خوردگى، بايد به طرز نفس كشيدن كودك در هنگام خواب توجه كرد. اگر طفل خر خر كرد و تب داشت، صد در صد احتمال دارد كه وى مبتلا به سرما خوردگى شده باشد.
در صورت بروز سرما خوردگى بايد مواظبت كافى از طفل به عمل آيد، زيرا در غير اين صورت زكام به حلق و گوش او هم سرايت كرده حتى ممكنست پرده گوش او را معيوب و يا به گوش درد مزمن مبتلايش سازد.
گوش درد چركين در اطفال گاهى موجب تورم ماستوئيد و يا سينوسهاى مخصوص صورت شده، اسباب زحمت والدين را فراهم مىكند.
اگر روغن بوصير را در گوش بچكانند، دافع گوش درد است.
اگر كسى گوشش بر اثر عوارض رماتيسم كر شود و يك تكه پنبه را با آب سير مرطوب كند و در گوش بگذارد، به زودى احساس خواهد كرد ثقل سامعهء او بر طرف شده است و گوشش خوب مىشنود.
گاهى ممكن است در گوش غده اى برويد، علت آن غلبهء صفرا در بدن است.
بايد روى غده را روغن باسيلقات و يا روغن اكتيل (روغن سياه) و يا روغن اكتيل بلادنه بگذارند تا غده پخته و سر باز كند، بعدا مشمع اصلاح روى آن بگذارند تا جراحات آن را كشيده و به مرور چركها كم شود و بعد قدرى حناء خشك بپاشند يا بر روى زخم، محلول مر كور كرم بزنند كه به كلى خشك شود.
در اين چند روز كه چنين غذه‌هائى در بدن پيدا مىشود، روزها بايد غذا آش آبغوره باشد آش انار و آش تمر هم بسيار نافع است. زيرا از غلبهء صفرا جلوگيرى شده خون صاف مىگردد و از تشنج مرض كاسته مىگردد و به بهبود آن كمك مؤثرى مىنمايد.
اگر آب در گوش رفته باشد از ريختن آب اكسيژنه در گوش به كلى خوددارى
شود و فقط مقدارى روغن كرچك را در قاشق غذا خورى ريخته و دم آتش نگه دارند كه گرم شود و چند قطره در گوش بچكانند.
هنگامى كه آب در گوش مى رود مى توان مقدارى روغن بادام تلخ را در گوش چكانيد و پارچه پشمى را گرم كرده روى گوش گذاشت و گوش را بست.
اگر در داخل گوش بر اثر ضربه اى مثل سيلى ناراحتى پيدا شود، آن را بدين ترتيب مى توان معالجه كرد: به قدر 6 نخود صبر زرد را در ظرف ريخته چند قطره شير زن شيرده را بر روى آن بچكانند و بسايند تا صبر زرد با شير مخلوط شود. آنگاه آن را به داخل و خارج گوش بمالند و بعد پارچه اى را داغ كرده روى گوش بگذارند و شب بر روى همان قسمت گوش كه درد مىكند بخوابند، درد از بين مى رود.
از علتهاى كم شدن شنوائى گوش بخارات معده و غلبه و ازدياد صفر است كه مى توان با خوردن آش آبغوره آن را علاج كرد و اگر رطوبت غلبه كرده بود خوردن 10 تا 12 مثقال گل قند بسيار نافع است.
براى درمان كم شنوائى، وسط ترب بزرگى را بيرون آورده (ترب خواه سفيد و سياه و يا قرمز باشد هر نوع آن باشد بلا اشكال است) و آب انار را بجوشانند تا غليظ شده و مثل سركه شيره، قوام دار باشد بلكه قدرى هم غليظ تر شود. در وسط آن ترب بريزند و چند قطره سركه و يك قاشق مرباخورى روغن كنجد هم با آن آب انار مخلوط نموده، ترب را در وسط ظرف آبى و آن آب را بر روى چراغ بگذارند كه آب بجوشد. در اثر جوش آب، مايع داخل ترب هم بسته خواهد شد، سپس روزى سه مرتبه هر مرتبه دو قطره در گوش بچكانند سنگينى و ناشنوايى گوش مرتفع خواهد شد.
اگر داخل گوش چرك نمود انزروت (گنجيده) را بسايند و پنبه را فتيله نموده در داخل روغن بادام تلخ فرو برند كه پنبه چرب شود. بعد از روغن بيرون
آورده گنجيده سائيده شده كه تهيه نموده‌اند آغشته نمايند كه گنجيده بر روى پنبهء چرب شده آلوده شود و همان پنبهء آغشته به گنجيده را در داخل گوش بگذارند و اين عمل را دو سه شب تكرار نمايند به كلى چركها را مى كشد.
براى پيشگيرى از گوش درد، موقع خواب مقدارى پنبه در سوراخ گوش بگذاريد. اگر درد گوش از گرمى و حرارت و آفتاب باشد، علامتش اينست كه درد در گوش بكوبد و گوش و چشم، سرخ شود و شخص احساس كند كه گوئى آتش از گوش به سرش مى رود. براى درمان، تخم كاهو و گشنيز خشك را جوشانده ساعتى يك قاشق بنوشند. يا روغن گلسرخ را در سه برابر ميزان خود سركه، بجوشانند و در گوش بچكانند. غذاهاى خنك مثل مغز خيار، آلو، آب برگ هلو، گشنيز و تمر هندى و جو و ليمو ترش بخورد و از غذاهاى گرم دورى كند.
درد گوش اگر از سردى يا سرمازدگى و آب و باد سرد باشد، علامتش اينست كه حالت استفراغ پيدا شود و دهان پر از آب گردد. سردرد كمى حس شود و چنانچه آب گرم بر سر ريزند اين درد كمتر مىشود. براى درمان اين نوع درد گوش بايد مزاج را پاك كرد. عسل جوشانده شده را با آب غرغره كنند. كوبيدهء چند ادويه مثل دار چين و هل و ميخك و زنجبيل را جوشانده، پنبه اى در آب آن بفشرند و بر گوش گذارند. يا اين كه زنجبيل را كوبيده و جوشانده و صاف كرده، با روغن كنجد دوباره بطور ملايم بجوشانند تا آب آن تمام شود و روغن بماند و اين روغن را در گوش بچكانند. يا حمام گرم بروند و نمك را گرم كرده در پنبه گذاشته روى گوش قرار دهند. يا گوش را به بخار شلغم پخته بگيرند.
درمان خارش گوش اينست كه هسته زرد آلو را كوبيده در روغن بادام تلخ شيره كشيده در گوش بچكانند.
براى بند آمدن چرك گوش، برگ زيتون را سائيده، با عسل مخلوط كرده در گوش بگذاريد تا چرك بند آيد.
براى صداى داخل گوش مرزنجوش را بجوشانيد و آب آن را بفشاريد و با روغن زيتون مخلوط كنيد و در گوش بچكانيد.
اگر در داخل گوش دملى ايجاد شود بايد روزى سه مرتبه، هر بار 4 قطره روغن كنجد در داخل گوش بچكانيد.
در مواقع هر نوع گوش درد از خوردن گوشت و تخم مرغ و پياز خوددارى كنيد. در هر قسم گوش درد بايد معده سبك باشد.
اگر سركه را بجوشانيد و سپس قدرى روغن گل سرخ با آن مخلوط كنيد و در گوش بچكانيد در اغلب گوش دردها مفيد است.
براى حفظ سلامتى گوش هر 15 شب يك بار چند قطره روغن بادام تلخ موقع خواب در گوشهاى خود بچكانيد.
اگر هستهء زرد آلو را بكوبند و روغن آن را بگيرند و هر روز صبح چند قطره از آن را در گوش بچكانند، براى رفع صدا و وز وز كردن گوش، داروئى بسيار مفيد و عالى است.
اگر گوش شما وز وز صدا مىكند كمى روغن هستهء هلو را به داخل گوش خود بكنيد فورا صداى گوش شما ساكت خواهد شد.
براى تخفيف درد گوش، موقعى كه شب مىخوابيد، سيبى را كه كوره در زير خاكستر پخته شده است به گوش خود بماليد و بخوابيد، فورا درد آن ساكت مىشود.
دم برگ گل سوسن سفيد را اگر در روغن فندق بخيسانند با آن مىتوان انواع درد گوش را آرام و ساكت كرد.
براى رفع گوش درد بايد يك گلولهء كوچك جعفرى نمك زده با روغن زيتون را در سوراخ گوش گذاشت.
اگر گشنيز و بنفشه و گلسرخ را از هر كدام به مقدار مساوى بكوبيد و هموزن آنها قند سائيده اضافه كرده ميل كنيد، گوش درد را علاج مىكند.
براى صداى گوش مىتوانيد روغن بادام يا آب بابونه را در گوش بچكانيد.
اگر هزار پا در گوش رفته، روغن كنجد بچكانيد تا بيرون آيد.
اگر آب در گوش رفته كف دست را روى گوش بگذاريد و چند قدم لى لى كنيد آب بيرون مى آيد.
آب برگ بيد، پاك كنندهء چرك گوش است.
اگر چند قطره آب نيمگرم برگ چغندر را در گوش بچكانيد، درد آن را ساكت مىكند.
لاغرى غالبا علت العلل لاغرى سوء تغذيه است. يعنى خوردن غذاهاى ناسازگار و يا نخوردن غذاى مورد نياز بدن. لذا بايد براى رهائى از لاغرى اين سه كار را كرد:
اولا نبايد غذاى ناسازگار خورد. ثانيا بايد چند روز روزه گرفت يعنى فقط ميوه‌جات خورد تا سمومى كه بر اثر خوردن غذاهاى ناسازگار توليد گشته، از بين برود. ثالثا بايد غذاى مورد نياز تن را خورد مخصوصا بايد حتى المقدور
شير و ميوه‌جات خورد. شير غذاى كاملى است، يعنى تقريبا كليهء ويتامينها و مواد املاحى را دار است. لذا براى لاغرها غذاى بسيار خوبى است، به شرطى كه با آن (به استثناء ميوه‌جات) غذاى ديگرى نخورند. كسانى كه لاغرى شان بر اثر مسموميت مزمن غذايى است، بايد قبل از تغيير رژيم، حتما 5 إلى 10 روز روزه بگيرند يعنى بايد فقط ميوه‌جات تازه بخورند و آن هم به حد اعتدال. سپس بايد روزانه يك ليتر شير بخورند و پس از چند ورز بتدريج بر مقدار آن بيفزايند تا به سه ليتر برسد.
از آن پس تا 5 هفته بايد به همين رژيم شير و ميوه ادامه دهند. ماساژ طبى نيز سودمند است، ولى ورزش ملايم و استراحت، لازم‌تر است. تنفس عميق در فضاى آزاد فوق العاده مفيد است به شرطى كه هوا آلوده و پر گر دو غبار نباشد.
در موقع درمان بايد به غير از ميوه‌جات و شير، چيزى نخورند و پس از آنكه كمى رو ببهبود نهادند و احساس كردند كه نيرو گرفته‌اند بايد چند هفته ديگر به همان رژيم ادامه دهند.
يكنوع لاغرى ديگر هم هست كه به علت بيماريهاى داخلى، انسان نمىتواند غذاهاى لازم را بخورد و گاه لاغرى به علل روانى مثل: خستگى، تأثر، عصبانيت، بدبختى، افراط در كار و فرسودگى قوا پيدا مىشود كه همه اين حالات را با معالجه با رژيم انگور مىتوان بر طرف كرد. با اين رژيم، تقويت يافته و دستگاههاى هضم غذا به كار مى افتد و قواى از دست رفته تجديد مىشود. انگور با ميوه‌هاى ديگر و نان كامل برشته، با موز و با كتهء برنج وزن بدن را زياد مىكند و به كلى لاغرى را از بين مىبرد.
اگر لاغر و خشكيده هستيد شما هم مىتوانيد با اين دستور چاق شويد:
صبحانه ميوه‌هاى بسيار شيرين از قبيل: انگور، كشمش، خرما، انجير، توت تازه يا خشك بخوريد. به اين صبحانه مىتوانيد نان كامل، پنير، عسل و كره اضافه كنيد و حتى مىتوانيد مانند مازندرانيها، كته با ماست و پنير با مغز گردو
و يك ميوه ميل نمائيد.
لاغرى و خشكيدگى زياد نتيجهء زيادى ترشح سيب آدمست زيرا زيادى ترشح اين غده در بدن توليد حريق مىكند و تمام ذخائر بدن را مىسوزاند. بهترين غذا براى خنثى كردن و كم نمودن اين ترشح، خاكشير مىباشد. اگر شما زياد لاغر هستيد همه روزه براى صبحانه مقدارى خاكشير به هر نحو كه دوست داريد ميل نمائيد، بعلاوه اين خوراك به مزاج شما لينت مىدهد و اشتهاى شما را و همچنين ترشح بزاق را زياد كرده مواد نشاسته اى را مبدل به قند ساخته قابل هضم و جذب مىسازد.
كلم سرشار از ويتامينهاى (آ، ب و ث) بوده و داراى ارزش غذايى زياد مىباشد و چون داراى آرسنيك مىباشد اشتها ميآورد و نيرو و جوانى مىبخشد.
رنگ قيافه را قشنگ كرده و چاق مىكند.
نخود داراى ويتامينهاى (آ و ب ث) مىباشد و سرشار از آهن، فسفور، هيدرات دو كربن (مواد نشاسته اى) است. به كسانى كه لاغر و خشكيده مىباشد مصرف آن توصيه شده است.
املاح معدنى فراوانى در هويج وجود دارد مثل: سديم، كلسيم، منيزيم، پتاسيم، اسيد فسفوريك، اكسيد دوفر، مثل آن كه اين سبزى را از اين لحاظ ممتاز كرده است. همچنين ويتامينهاى هويج آن را به صورت يك سبزى پر ويتامين در آورده است كه خواص تجديد قواى جوانى آن معروف است و در درمان لاغرى از آن استفاده مىكنند.
آب برگهاى كلم قرمز را بگيريد و با دو برابر وزن آن با شكر بپزيد.
اين شربت را با دو برابر آن، آب گريپ فروت مخلوط كنيد رژيمهاى لاغرى
مؤثر است و به همين جهت كه بعضى از پزشكان رژيم غذايى، در مورد لاغرى، مصرف كلم قرمز را توصيه مىكنند.
موز از ميوه‌هاى خون ساز است و اشخاص ضعيف البنيه را چاق مىكند.
شير گاو مولد خون است و قلب و دماغ را تقويت مىكند و تن را چاق مى سازد و به تنهايى غذاى كاملى است.
كره گرم است و تن را چاق مىكند.
براى اينكه چاق شويد بادام و فندق و پسته و گردو را بكوبيد و با سر شير و قند مخلوط كنيد ولاى نان بگذاريد و بخوريد.
تخم كرفس را مثل چاى دم كنيد و بخوريد، بدن را چاق مىكند.
تخم شنبليله در علاج لاغرى موثر است.
كنجد انسان را چاق مىكند.
ورم لوزه‌ها در هنگام ورم لوزه‌ها به كلى از خوردن پياز و سرخ كردنىها مانند بادنجان و كباب شامى و چربى خوددارى نمائيد و هميشه دستمال و يا پارچه به گردن ببنديد كه گرم بماند.
خوردن عدس پخته نافع است و بايد غذاهاى ساده مخصوصا شير گاو بدون چربى و آش ساده ميل نمود. جوشانده و آب عناب بسيار بسيار نافع است.
ده گرم آويشن را كه از سرسبزى چيده شده باشد مدت سه هفته در نيم ليتر الكل نود درجه بخيسانيد، بعد نصف آن را آب بريزيد و با آن غرغره بكنيد. اگر مدتى به اين كار ادامه دهيد بدون توسل به عمل جراحى، ورم لوزتين شما رفع
خواهد شد.
سير، اثر شفا بخش كاملى در بيماريهاى مزمن دستگاه تنفسى دارد و اگر كسى مبتلا به ورم لوزه باشد و بخواهد از اين مرض شفا يابد بايد هر روز هر شب دو حبه سير را در دهان خود نگه دارد و گاه به گاه آن را عوض كند. بدين ترتيب بعد از چندى از شر اين مرض رهائى خواهد يافت.
ليمو در معالجه ورم لوزتين به كار مى رود.
غرغره كردن جوشاندهء جو بهترين دواى گلو دردهايى است كه در اثر ورم لوزه‌ها پيش مى آيد.
در مورد ورم لوزتين بايد از دهان تنفس كرد و موقع تنفس دهان را روى ظرفى كه در آن تره فرنگى مىپزد و بخار آن بلند است گرفت، تا بخارى كه از اين ظرف بلند مىشود به لوزتين برسد و رفته رفته ورم آن را بر طرف سازد.
مالاريا گرد ريشه آرتيشو را تنها يا با پوست بيد براى قطع تبهاى مالاريائى مصرف مى كنند.
جوشانده بيد خشت، تب بر و براى مالاريا مفيد است.
در پوست گنه گنه مادهء آلكالوئيدى به نام كنين وجود دارد كه براى درمان مالاريا مورد استفاده قرار مى گيرد.
كلمبو - جنتيانا - پوست گنه گنه - پوست بيد از هر كدام يك مثقال بجوشانند كه به مقدار 4 استكان آب بدست آيد. سپس آن را با نبات شيرين نموده، روزى چهار
استكان تا 7 روز ميل نمايند براى تب مالاريا بسيار نافع است.
كاسنى تازه را تا 12 روز بكوبند، صبح ناشتا آب آن را در حدود 250 گرم ميل نمايند.
شاه ترهء نازه 3 كيلو، كاسنى تازه 3 كيلو را بكوبند و بفشارند، شب آن را در مقابل نسيم بگذارند، آب آن را سه روز صبح ناشتا ميل نمايند، تب مالاريا به كلى قطع و از بين خواهد رفت.
4 مثقال شاه تره و 2 مثقال پوست درخت بيد را بجوشانند و صبح ناشتا 3 استكان و قبل از ناهار 2 استكان و قبل از شام دو استكان ميل نمايند.
ريشهء كاسنى - پوست بيد - گل پنيرك - خبازى از هر كدام 2 مثقال براى يك مرتبه از اين قرار براى هفت مرتبه تهيه نموده در مدت يك هفته صبحها بجوشانند با نبات ميل كنند.
پوست بيد، پوست گنه گنه، ريشه كاسنى، خارخاسك از هر كدام يك مثقال بجوشانند و صاف كنند و صبح و ظهر و عصر و شب ميل نمايند.
يك قاشق سوپخورى گل بابونهء خشك را در صد گرم آب جوش بريزيد و يك ساعت دم كنيد و بعد آن را در پارچه اى بريزيد و فشار دهيد و صاف كنيد و با عسل يا نبات شيرين كنيد و هر دو ساعت يك سوم فنجان از آن را بنوشيد. بهتر است صبح ناشتا تا سه فنجان از اين دمكرده را بنوشيد. دمكردهء بابونه داروئى مؤثر براى قطع تب مالارياست.
ناراحتيهاى مثانه ريشه بيد گياه، مدر است و در ناراحتى سنگ مثانه مصرف مىشود.
دمكرده زبان گنجشك به مقدار 25 تا 30 گرم در يك ليتر آب براى درمان سنگ مثانه مفيد است.
يك فنجان دمكرده ذنب الخيل كه گاه به گاه ولى نه هر روز، نوشيده شود، درد سنگ و شن و عموما انباشتگى مجارى ادرار را درمان مىكند.
هستهء سرخ وليك براى حل كردن سنگ مثانه نافع است.
عناب، تحريكات كيسه مثانه را بر طرف مىكند. 30 تا 60 گرم عناب خشك را نيم ساعت در يك ليتر آب بجوشانيد و مصرف كنيد.
ورم مثانه را با جوشاندهء كاكل ذرت درمان مى كنند.
توت فرنگى مقدار زيادى اسيد اوكساليك دارد كه بر روى كيسه مثانه اثر قابل توجهى مى گذارد و به همين جهت بيماران مثانه بايد آن را مصرف كنند.
جوشانده ريشه و برگ خشك توت فرنگى به مقدار 30 گرم در يك ليتر آب در معالجه عفونتهاى كيسهء مثانه مفيد است.
خربزه چون ادرار آور است، براى اشخاصى كه سنگ مثانه دارند تجويز مىشود. ولى خربزه بايد رسيد باشد و هميشه قبل از غذا آن را بخورند.
در مورد سنگ مثانه، صد گرم از برگ درخت گلابى و پوست سيب درختى را كه خشك شده و به اندازه مساوى باهم مخلوط شده است دم بكنيد و بخوريد تا نتايج مفيد آن را ببينيد.
صد گرم برگ تازه و جوان درخت گلابى را مدت بيست دقيقه در آب جوش دم كنيد، دم كرده اى بدست مى آيد كه ادرار آور است و براى ورم مثانه بسيار مفيد مى باشد.
جوشانده ريشهء شيرين بيان براى معالجه اختلالات مثانه مؤثر است. شما اگر گرفتار درد مثانه و يا حبس البول شده‌ايد جوشاندهء شيرين بيان را بنوشيد.
پنجاه گرم ريشهء خشك شيرين بيان را كه تكه تكه شده باشد در يك ليتر آب سرد بريزيد و ظرف آن را روى آتش بگذاريد تا به جوش آيد و پنج دقيقه بجوشد. بعد آن را از روى آتش برداريد و دوازده ساعت دم كنيد. سپس آن را از صافى بگذرانيد و صاف كنيد و هر وقت ميل داشته بنوشيد.
تره فرنگى داراى اسانس سولفوآزوته است و خاصيت ادرار آور آن در درجه اول مى باشد و براى معالجه بيماريهاى مثانه و سنگ مثانه بسيار مفيد است.
ضماد تره فرنگى جوشانده را اگر روى مثانه بگذاريد نتايج درخشانى عايد مىشويد و ورم مثانه شفا مى يابد.
پياز ادرار آورى قوى است و در بيماريهاى سنگ مثانه و ورم مثانه مصرف مىشود. براى معالجه مثانه بايد پياز خام مصرف شود.
براى رفع بيماريهاى مثانه چهار روز، هر روز صبح 125 گرم آب ترب سياه را كه مخلوط با عسل باشد ميل كنيد.
جو، بواسطهء خواص نرم كنندهء خود بسيارى از عفونتهاى تورمى مجارى ادرار را درمان مىكند و در مورد ورم مثانه، مصرف آن تجويز مىشود.
جوشاندهء چغندر به مقدار 25 تا 50 گرم در يك ليتر آب براى التهاب مثانه مصرف مىشود.
جوشاندهء سيب زمينى مخلوط با دمكرده شيرين بيان مدر مى باشد و براى سنگ مثانه مصرف مىشود.
كوبيده تخم شلغم با دمكرده برگ تيول براى سنگ مثانه مصرف مىشود.
مصرف كرفس قمرى براى بيماران مثانه تجويز مىشود.
مصرف گوجه فرنگى به اشخاصى كه مبتلا به سنگ مثانه هستند توصيه مىشود.
آب پوست لوبيا سبز اگر صبحها ناشتا يك فنجان خورده شود، نوشابه اى ادرار آور و بسيار قوى است كه براى رفع سنگ مثانه توصيه مىشود.
دمكردهء برگ كاسنى وحشى به مقدار 25 گرم در يك ليتر آب در مورد سنگ مثانه تجويز شده است.
آب هويچ خام اگر صبح ناشتا يك ليوان خورده شود براى بيمارى سنگ مثانه بسيار مفيد است.
در بيمارى سنگ مثانه، معالجه معمولى با آب انگور در هر روز سه ليوان كوچك است كه بايد در طول روز در ساعتهائى كه فاصله زيادى با صرف غذا دارد نوشيد.
هنگام بهار وقتى شاخه‌هاى زيادى درخت مو را مى زنند از مقطع آن مايعى بىرنگ، بىبو و بىطعم خارج مىشود كه معروف به اشك مو مى باشد.
كسانى كه سنگ مثانه دارند اگر هر روز صبح ناشتا يك قاشق چاى خورى اشك مو را بخورند سنگ مثانه آنها بر طرف مىشود.
ريشهء پونه را روزى 4 مثقال تا 40 روز بجوشاند و صاف نموده ميل نمائيد براى سنگ مثانه مفيد است.
ريشهء نعناع و ريشه پونه و ريشه عليساء و ريشهء بابا آدم و ريشه شيرين بيان از هر كدام به مقدار مساوى تا 20 روز صبح ناشتا بجوشانيد كه يك استكان آب آن باقى بماند، بعد آن را صاف نموده ميل كنيد كه شن مثانه را خرد نموده و ريزه ريزه از مجراى ادرار خارج مىنمايد.
دم گيلاس و هسته آلبالو و كاكل ذرت و ميوه درخت كاج و خارخاسك و گل بنفشه و عناب را از هر كدام 5 گرم بجوشاند و صبح ناشتا تا 7 روز پس از جوشانيدن صاف نمود و آب آن را ميل نماييد. سنگ مثانه دفع مىگردد.
پرتقال با سيب زمينى تنور پز، بر ضد بيماريهاى مثانه است.
احتياط:
آرتيشو بر روى كيسه مثانه اثر محركى دارد و اشخاصى كه از اين جهت عليل هستند نبايد آن را مصرف كنند.
اسفناج چون داراى نمك اسيد اوكساليك است براى كسانى كه سنگ مثانه دارند ممنوع مى باشد.
چون ترشك داراى املاح معدنى و اسيد اوكساليك است براى جلوگيرى از شن و سنگ مثانه بايد در مصرف آن اعتدال را رعايت كرد.
مصرف مارچوبه در ورم مثانه به علت ايجاد ناراحتى ممنوع شده است،
مخملك مخملك يك بيمارى مسرى است كه بيشتر اطفال به آن مبتلا مى شوند.
عوارض آن تب و لرز و درد گلو و حالت خنگى و بىحالى است. بعلاوه لكه‌هاى سرخ رنگى در اطراف گردن و كشالهء ران و قسمتهاى ديگر بدن مريض پيدا مىشود كه پس از 7 روز چين خوردگى پيدا مىكند و بعد پوسته پوسته مىشود و مى ريزد. ويروس آن بوسيلهء همين پوسته‌ها به ديگران سرايت مىكند و خطر سرايت آن تا 40 روز پس از بهبودى بيمارى ادامه دارد. بيمار چنانچه در مدت بيمارى تحت مراقبت قرار گيرد به آسانى معالجه مىشود.
شربت تمشك مخلوط با آب در مورد مخملك تجويز شده است و كسى كه مبتلا به مخملك شده است. اگر اين شربت را بخورد بهبود محسوسى خواهد يافت.
طرز تهيه شربت تمشك چنين است: با آتش ملايمى 875 گرم قند را در 500 گرم تمشك آب كنيد و بعد آن را در صافى نرم و ريزى بريزيد و صاف كنيد.
اگر طفل مبتلا به مخملك، شيرخوار است مادر او بايد غذاهاى بودار و سرخ شده و حاد و حار ابدا ميل ننمايد، بلكه بايد غذاهاى خنك و مدر و سبك از قبيل: آش عدس، آش جو و گشنيز، شير فرنى، شير برنج، سوپ ميل نمايد كه شيرش طبعا خنك و سبك شود كه در مزاج طفل بسيار مؤثر است و در بهبودى و رفع مرض كمك بسيار بسزائى را دارد.
بر روى طفل مبتلا به مخملك بجاى ملافه سفيد پارچه قرمز رنگى بيندازيد و روزى 6 مرتبه آب ليموى شيرين به او بخورانيد. همچنين مرتب لعاب اسپرزه به او بخورانيد.
تخم كاهو، تخم كاسنى، تخم گشنيز، تخم خرفه را هر كدام به مقدار مساوى
نيم كوب نموده شيرهء آن را بكشيد و به مرور به مريض بخورانيد.
عناب، تخم گشنيز و گل بنفشه را به مقدار مساوى بجوشانيد و به مرور به مريض بخورانيد.
گل بنفشه - گل پنيرك - گل نيلوفر و گل زوفا را هر كدام يك مثقال بجوشانيد و صاف كنيد. ترنجبين را در آن شيره بكشيد و صاف نموده به مريض بخورانيد.
گشنيز تازه را بكوبيد و آب آن را با آب هندوانه مخلوط نموده شير خشت در آن مخلوط نماييد و در سه روز اول روزى سه مرتبه صبح و ظهر و عصر به مريض بخورانيد بهبود حاصل مىشود.
خورانيدن مبردات و مايعات مخصوصا آب ليموى شيرين و شير خشت علاج قطعى مخملك است.
مسموميت شاهى ضد سم دخانيات است. كسانى كه سيگار مىكشند براى دفع سم نيكوتين سيگار بايد زياد شاهى بخورند آويشن شيرازى ضد سم است.
قهوه براى رفع مسموميت از ترياك مفيد است.
جوشانده ريشه زرشك، ضد سم است و براى معالجه مسموميتها، مخصوصا مسموميتهاى ناشى از خوردن ترياك مؤثر و مفيد است. براى تهيهء جوشاندهء پوست ريشه زرشك، بايد بيست تا بيست و پنج گرم پوست خشك ريشه درخت زرشك را پانزده دقيقه در يك ليتر آب خيس كنيد و بعد ظرف محتوى آن را روى آتش بگذاريد
تا به جوش آيد و سپس آن را صاف كنيد و با عسل شيرين كنيد و هر روز سه فنجان از آن را بنوشيد.
پرتقال آثار سمى دواهاى شيميائى را از ميان مى برد و عمل مسموميت اين داروها را معدوم مىكند.
مصرف آبليمو را در بيماريهائى كه در اثر حرفه و شغل معينى پيش مى آيد، مثل مسموميت از بخار آمونياك سود، پتاس و آهك تفتيده توصيه مى كنند.
در اين مورد پنبه اى را به آبليمو آغشته كرده و در سوراخ بينى مىگذارند و در جلو بخارهاى اين مواد مىايستند و كار مىكنند و هيچ گونه صدمه اى به آنها وارد نمى شود، زيرا پنبه آغشته به آبليمو اين بخارهاى مسموم را خنثى كرده و از بين مىبرد.
در مسموميت توصيه شده است كه دو قاشق چايخورى غسل را با دو قاشق چايخورى سر كه سيب درختى با يك ليوان آب مخلوط كنيد و هر روز سه بار آن را قبل و بعد از غذا و يا در فاصله غذاهاى اصلى و اگر ضرورت راد موقع خواب شب بنوشيد.
گوجه فرنگى براى درمان انواع مسموميتها مفيد است.
روغن زيتون داروى ضد سم است، بدين ترتيب وقتى كه خورده شود سموم را در خود حل كرده و به علاوه جدار روده‌ها و معده را اندود خواهد كرد تا سموم نتوانند به خون راه يابند.
بيمارى كه دچار مسموميت شده است پس از اينكه استفراغ كرد، به او يك فنجان روغن زيتون بخورانيد ولى در مورد مسموميت از فسفر بايد از مصرف آن خوددارى كرد زيرا روغن زيتون عناصر اصلى سم را حل مىكند.
براى معالجه مسمومين مخصوصا ترياك خورده و عقرب گزيده چنانچه
دسترسى به پزشك نداشته باشيد بهتر است جوشانده ى فلفل سياه را مكرر به مسموم بخورانيد و بگذاريد قى نمايد.
خوردن بذر ريحان، مقاومت بدن را در برابر سموم زياد مىكند. پزشكان قديم ايران كوبيدن تخم ريحان را منع كرده اند. بهتر است تخم ريحان را بطور مستقيم به كار بريد.
مصرف آلو، به كسانى كه دچار مسموميتهاى غذايى شده اند توصيه مىشود.
مسموميت بر اثر زغال گرفتگى موقعى كه منقل را پر از زغال نموده آن را روشن مىكنيد، تا هنگاميكه زغالها كاملا سرخ نشده اند. آنها را به اطاق نبريد و موقع خوابيدن هم بهتر است يكى از پنجره‌هاى اطاق را كمى باز بگذاريد تا چنانچه گاز كربن از زغالها متصاعد شود، مقدارى از آن بيرون اطاق رفته هواى اطاق را مسموم نكند.
علائم مسموميت از زغال گرفتگى عبارتست از: كبودى رنگ پوست، فلج و استنراغ.
چنانچه چنين مسموميتى ايجاد شود بايد بيمار را فورا به هواى آزاد برد و با تنفس مصنوعى او را به حال آورد.
بايد جلو بينى بيمار، آمونياك گرفت و يك قاشق چاى خورى جوش شيرين در يك استكان آب كم كم به بيمار خوراند.
خوراندن چند قطره سركهء آميخته با آب، به بيمار مفيد خواهد بود.
ناراحتيهاى معده معده عضوى است كه غذا در آن داخل و هضم مىشود و كيسه‌اى است كه در بدن انسان در طرف چپ قرار گرفته و تقريبا گنجايش دو ليتر غذا دارد. مدخل آن را فم المعده و مخرج آن را باب المعده مىگويند.
ترشى زياد معده در اثر افراط در غذاهائى كه مواد آلبومينى دارند (مثل گوشت، گوشتهاى كنسرو شده، ماهى، گوشت شكار، قارچ، تخم مرغ، پنير، حبوبات انواع سوس و ادويه تند) پيدا مىشود. زيرا اين غذاهاى معده را سنگين مى كنند و معده براى دفع آنها ترشح اسيدى را زياد كرده و در نتيجه مقدار زيادى اسيد در معده پيدا شده و باعث ترشى معده مى گردد و مزمن مىشود.
براى اشخاصى كه دچار بيمارى زيادى ترشى معده مى شوند، ميوه بهترين درمان است.
بيماريهاى ترشى معده را با صبر و شكيبايى و مقاومت مى توان با آب پرتقال معالجه كرد زيرا ترشى آب پرتقال بزرگترين دشمن اسيد معده است.
بايد معالجه را با مقدار كمى آب انگور شروع كرد و يكباره براى هميشه از مصرف داروهايى مثل جوش شيرين كه بىاندازه عموميت داشته و متداول است چشم پوشيد.
در چنين حالتى دردهاى مخفى كه موقتا با داروها، تسكين يافته بودند بيدار مىشود. اين دردها زود گذر هستند و نشانه اين است كه شفاى معدهء مريض آغاز شده است.
در دوره اى كه براى معالجه ورم و درد مزمن، رژيم آب انگور گرفته‌ايد بايد از مصرف شير، پنير، تخم مرغ، گوشت، ماهى و غذاهاى سرخ كرده، پلو، سيب زمينى نان و كليه نوشابه‌هاى الكلى خوددارى كنيد.
اگر با اراده اى قوى همانطور كه تشريح شد مقاومت كنيد، در مدت بيست و چهار ساعت يا چهل و هشت ساعت، دردهاى موقت و زود گذر از بين مىروند و معده و روده‌ها حال طبيعى و فعاليت عادى خود را به دست مى آورند.
وقتى درد ساكت شد شما مىتوانيد شكم خود را كمپرس آب گرم بگذاريد يا حمام بخار يا حمام آفتاب با ماساژ بگيريد و دوباره معالجه با آب انگور را با هماهنگى ادامه دهيد.
رژيم شيرى براى معالجه و درمان درد ورم معدهء مزمن اشتباه بزرگ و خطرناكى است زيرا بطور قطع و يقين دلمه و لخته‌هاى شير و مواد پروتئين دار ديگر، علت و منشأ پيدايش اين بيمارى هستند و نمى توانند اين مرض را درمان كنند.
اگر به عفونت معدى دچار هستيد بايد بكوشيد تا آن را از بين ببريد.
مىتوانيد با ميوه‌ها و سبزيهايى كه داراى خاصيت ضد عفونى هستند اين بيمارى را معالجه كنيد.
يكى از منافع سير، ضد عفونى كردن معده است مشروط بر اين كه زياد خورده نشود. در نتيجهء عمل آن ميكربهاى موذى و متعفن از بين مى روند و جاى خود را به ميكربهاى مفيد واگذار مىكنند و اين ميكربها هستند كه ويتامين (ب) به شما مى دهند و زيادى كلسترول را از بين مى برند و موى سر شما را سياه مى نمايند و فشار خون را پايين مى آورند و استعداد به سرما خوردگى و نزله را از بين مى برند.
ولى اگر سير را زياد بخوريد ميكربهاى مفيد معده را هم مى كشيد و نتيجهء معكوس مى گيريد.
بهترين بر طرف كنندهء بوى سير، خوردن سبزى و كاهو است كه كلروفيل موجود در اين سبزيها دافع بوى سير مى باشد. ولى در اينجا هم يك شرط اساسى موجود است و آن اين است كه زياد نخوريم.
اگر در غذاهاى ما ويتامينهاى (ب) نباشد دچار رخوت و سستى مى شويم و دستگاه گوارش نيز از سستى بىبهره نمانده و قدرت هضم و دفع غذا را از دست مىدهد، در نتيجه غذايى كه بايد در بدن ما جذب شود در معده و روده‌ها مانده به مصرف غذاى هزاران ميكرب موذى مى رسد. بنابراين لازم است از غذاهايى كه سرشار از ويتامينهاى (ب) هستند زياد بخوريم تا معدهء ما به كار افتاده و تصفيه شود.
گل لادن داراى خاصيت ضد عفونى است كه جهاز هاضمه را ضد عفونى
مى نمايد.
اين گل را به سالاد اضافه كنيد كه به آن منظرهء رنگ و طعم خوبى داده و دستگاه معده و تنفس را ضد عفونى مى نمايد.
اگر معدهء شما عفونت زيادى دارد فورا با جوشاندهء خطمى يا پنيرك كه خاصيت ضد عفونى دارند معدهء خود را پاك كنيد.
دانهء زيره معطر و خوش بو مى باشد و ضد عفونى كننده و قوى است و براى تصفيهء معده نافع بوده، عفونتهاى معدى را از بين مى برد و دردهاى معدى را تسكين مىدهد.
دمكردهء تخم كرفس به مقدار يك قاشق قهوه خورى در يك فنجان آب جوش مقوى معده است و مى توان كمى از تخم كرفس را در آش و سوپ ريخت.
توت فرنگى، سنگين و ثقيل است و كسانى كه معده اى حساس دارند بايد كمى انگور فرنگى به آن بيفزايند و بعد آن را بخورند، زيرا انگور فرنگى داراى اسيد پكتيك است و اين اسيد ترشح عصير معدى را زياد كرده و در نتيجه عمل هضم را آسان مىسازد.
باديان براى درمان تشنجات معدى نافع است. يك از آن را مدت ده دقيقه در شير جوشانيده بخوريد.
براى جلو گيرى از تخمير غذا در معده، برگ بو را در غذا بريزيد.
عرق بيدمشك مقوى معده است و بجاى نوشابه‌هاى معمولى ترجيح دارد كه از آن مصرف كنيم.
باد آورد، مقوى مجارى دستگاه هاضمه و معده است.
جوشانده اكليل كوهى معده را پاك مىكند و مقوى آن است.
بابونه براى بيماريهاى معده مفيد است و عمل غذا را آسان مىكند.
براى حفظ سلامتى معده قهوه، چاى و نوشابه‌هاى گاز دار را زياد ننوشيد، زيرا اين نوشابه‌ها به اعصاب حمله كرده، معده را تحريك مىكنند و بدن را مسموم مىسازند.
پرتقال، بر ضد زيادى اسيد كلريدريك در معده است.
كسانى كه زياد گوشت و ماهى مىخورند بايد هر روز صبح آب دو تا سه ليمو را گرفته و قبل از صرف صبحانه بنوشند تا به اين وسيله مبتلا به ترشى زياد معده نشوند.
عسل را اگر در آب سرد حل كنيد و قبل از غذا بنوشيد اسيدهاى دستگاه هاضمه مخصوصا اسيد كلريدريك معده را اگر كافى نباشد توليد مىكند و اگر بعد از غذا آن را با آب گرم مخلوط كنيد و بنوشيد ترشى زياد معده را كم مىكند.
سالاد كاهو يك غذاى عمومى و جهانى است زيرا بهترين دوست معده مى باشد و غشاء كهنه و فرسودهء آن را تجديد مىكند.
براى امراض معدى و همچنين معده‌هاى فراخ توصيه شده است كه كاهوى زياد بخورند.
در موقع خوردن كاهو به خاطر بياوريد كه هضم غذا در دهان شروع مىشود و بايد آن را خوب جويد.
وقتى مى خواهيد نخود فرنگى بپزيد بهتر آنست كه به آن كمى روغن و پياز و مقدارى كاهوى خرد كرده افزوده حرارت دهيد تا نخود فرنگى در آب كاهو
بپزد. بعد روى ديگ يك ظرف آب سرد بگذاريد تا آبى كه بخار مىشود دوباره برگردد.
اين غذا در عين حال كه خوشمزه و خوش طعم است يك غذاى عالى براى معده محسوب مىشود.
بيست تا سى گرم ساقه‌هاى گلدار آويشن را كه خشك باشد در يك ليتر آب جوش بريزيد و بگذاريد تا دوازده دقيقه دم بكشد. بعد آن را صاف كنيد و با عسل شيرين سازيد، خوردن سه تا چهار فنجان در روز، بعد از هر غذا كمك به هضم مىكند و ترشى وسنگينى معده را از بين مىبرد.
جوشانده برگ بارهنگ، دردهاى معده، ترشى، سوزش و حتى سنگينى معمولى معده را آرام مىكند. براى تهيه اين جوشانده بايد بيست و پنج گرم برگ خشك بارهنگ را در نيم ليتر آب، سه دقيقه بجوشانيد و پانزده دقيقه دم كنيد و بعد صاف كرده و با عسل شيرين كنيد و هر روز سه فنجان از آن را بنوشيد.
به مقدار يك يا دو فنجان از دمكرده برگهاى خشك تمشك در فاصله غذا درد معده را از هر قبيل كه باشد مثل معده، نفخ و گاز شكم و تشنج معده تخفيف مىدهد.
طرز تهيه: چهل تا پنجاه گرم برگهاى تمشك را كه خشك كرده‌ايد در يك ليتر آب سرد بخيسانيد و ظرف محتوى آن را روى آتش بگذاريد تا ده دقيقه بجوشد. بعد آتش را خاموش كرده و بگذاريد ده دقيقه دم بكشد. سپس آن را صاف كنيد و هر روز سه بار و هر بار يك فنجان از آن را بين غذاهاى اصلى بنوشيد.
يك فنجان از جوشانده ريشه شيرين بيان پس از غذا به عمل هضم كمك مىكند.
جوشانده شيرين بيان سنگينى هضم غذا را بر طرف مىكند، تشنج و دل درد و ترشى معده را معالجه مىكند، بعلاوه در مورد زخم معده معالجات عادى آن را تكميل مىكند.
اين دارو عالى ترين دواى معده است كه خاصيت آن تا سر حد اعجاز مى باشد.
دمكرده برگ يا گل هميشه بهار، درمان كاملى براى دردهاى معده است.
وقتى گرفتار درد معده و سوء هضم شديد هر روز سه بار و هر يك فنجان از دمكرده گل هميشه بهار را بنوشيد.
براى تهيهء آن، ده يا بيست گرم گل، يا برگ تازه، يا پانزده گرم تا سى گرم گل يا برگ خشك هميشه بهار را در يك ليتر آب جوش، پانزده دقيقه دم كنيد و بعد صاف كنيد و با عسل شيرين سازيد و ميل كنيد.
دمكرده مريم گلى اعمال دستگاه هاضمه را تقويت مىكند. وقتى مبتلا به سنگينى معده شديد و يا سوء هضم داشتيد و يا نفخ در شكم شما جمع شد، دمكرده مريم گلى را بنوشيد. براى تهيه دمكرده مريم گلى در اين مورد پانزده تا بيست گرم برگ يا ساقه‌هاى گلدار مريم گلى را در يك ليتر آب به جوش، ده دقيقه دم كنيد و بعد صاف كرده با عسل يا نبات شيرين كنيد و هر روز يك فنجان از آن را قبل از صرف غذا بنوشيد.
شاه تره مقوى معده و كبد بوده، آنها را دباغى مىكند. شاه تره خشك در تقويت معده بهتر از تازه است.
اگر معده شما تنبل است ترب آن را به كار وادار مىنمايد و هضم غذا را آسان مىكند ولى دير هضم مىشود. مگر آنكه ترب را خوب بجويد و يا آن را رنده كرده، و با غذا ميل نماييد.
پوست سنگدان مرغ را اگر خشك كرده بخوريد دردهاى معده و خفقان و اسهال و بد هضمى را بر طرف نمايد.
مرباى هويج ضعف معده را از ميان مى برد.
اگر هل را در غذا بخوريد معده را تقويت نمايد.
هليله زرد را اگر هر صبح يك كف با قند سائيده بخوريد معده را قوت مى بخشد.
جوشانده برگ كرفس مقوى و مدر است و در بيمارى ضعف معده مؤثر مى باشد. جوشانده كرفس قمرى اگر تازه باشد به مقدار 50 گرم خشك باشد 25 گرم آن با يك ليتر آب، خاصيت جوشانده برگهاى كرفس را دارد.
ليمو براى معالجه زخم معده مفيد است.
دمكرده زوفا به مقدار 15 گرم در يك ليتر آب جوش كه روزى 2 تا 3 فنجان ميل شود، براى بر طرف كردن ضعف معده مفيد است.
سنبل ختائى براى درمان امراض معده مفيد است و باد شكن مى باشد.
براى تقويت معده از سوسنبر استفاده كنيد. مقدار مصرف آن 10 تا 25 گرم در يك ليوان آبجوش است.
دمكرده ريشه گل ختمى 30 گرم در يك ليتر آب براى زخم معده مفيد است.
ماميران چون مخدر است براى تسكين دردهاى سرطانى معده مورد استفاده قرار مى گيرد.
انجره براى درمان زخم معده مفيد است.
در مورد كسانى كه به بيمارى زخم معده مبتلا هستند تجويز شده است كه سيب را رنده كنند و مصرف نمايند.
پرتقال با انجير ضد زخم معده است
ريشه خشك و بو داده كاسنى را با قهوه خرد كنيد و مصرف نمائيد. اين مخلوط معده را تقويت مىكند.
دمكرده برگ كاسنى وحشى به مقدار 25 گرم در يك ليتر آب، براى معالجه دردهاى معده مصرف مىشود. برگهاى كاسنى مقوى معده است.
بيمارى " كارو " را كه عوارض آن فشار مفرط معده و توأم با درد مى باشد با خوردن هويج در طى چند روز به خوبى معالجه مى كنند.
مصرف يك تا پنج گرم تخم هويج باد شكن است گاز معده را بيرون مىكند.
براى معالجه معده، سه يا چهار به را قطعه قطعه كرده در يك ليتر آب به مدت 20 تا 30 دقيقه بجوشانيد و آن را مصرف كنيد.
جوشانده پوست تازهء پرتقال و نارنج معده را ضد عفونى مىكند.
دمكرده يا خام پوست ليمو ضد گاز معده است.
دمكرده سى گرم گل رازك را در يك ليتر آب، مدت ده دقيقه، براى تقويت معده و كاهش ترشى معده مصرف كنيد.
براى تقويت معده 4 تا 8 گرم زنجبيل را در نيم ليتر آب، ده دقيقه دم كنيد و مصرف نمائيد.
زعفران ضد دردهاى معده است.
براى معالجه معده بايد پياز را به شكل پخته مصرف كنيد.
جوشانده ترخون به مقدار 25 تا 30 گرم در يك ليتر آب، براى درمان دردهاى معده تجويز مىشود.
اسانس ترخون به مقدار 3 تا 5 قطره بر روى يك حبه قند براى تقويت معده مصرف مىشود.
دمكرده تخم رازيانه به مقدار 15 گرم در يك ليتر آب اگر با هر غذا يك فنجان مصرف شود براى رفع گاز معده است.
كمپوت ريواس به هر معده اى مى سازد و براى دردهاى معده مصرف آن را تجويز مى كنند. آب سيب زمينى خام را كه از رنده كردن سيب زمينى و فشار آن به دست مى آيد براى زخم معده تجويز مى كنند. مصرف آن در مورد زيادى ترشى عصير معده هم نتايج عالى مىدهد. چون طعم و مزه آب سيب زمينى خام نا مطبوع است آن را با عسل يا مخلوط با آب گوجه فرنگى يا هويج مى خورند.
ممكن است لعاب داخل ظرفهاى لعابى در هنگام تهيه غذا خرد شود و داخل غذا گردد و همراه غذا به معده برود و توليد زخم كند. در اين صورت پوره سيب زمينى بخوريد تا دور آن خرده‌هاى بريده ظرف لعابى را بگيرد و به آسانى آن را خارج سازد.
براى تقويت معده دمكرده تخم گشنيز بنوشيد. يك قاشق چايخورى تخم گشنيز را در يك فنجان آبجوش دم كنيد و بعد از غذا مصرف نمائيد.
موسير، معده را تقويت مىكند.
احتياط - مصرف اسفناج چون داراى نمك اسيد اوكساليك است براى اشخاصى كه ورم معده دارند ممنوع است.
مصرف گرد ريوند چينى براى اشخاصى كه مبتلاء به سوء هضم و تخمه هستند به علت اينكه ترشى معدهء آنها را زياد مىكند منع شده است.
مننثريت در بيمارى مننثريت كودكان. پاهاى بچه را تا قوزك در يك كيلو و نيم پياز سفيد كه كاملا رنده شده باشد بگذاريد پس از گذشت 9 ساعت خطر به كلى رفع خواهد شد.
در مورد مننثريت قبل از اين كه پزشك به شما برسد، بايد صورت خود را از برگهاى كلم كه در آتش كمى پخته شده باشد بپوشانيد.
موى سر اگر موى سر را با محلول آب گرد و بشويند باعث حفظ مو و نرمى و درخشندگى آن مىشود.
اگر پوست موى سر را با آب شاهى مالش دهند موها را تقويت كرده و از ريزش آن جلو گيرى مىكند.
براى جلوگيرى او پوستهء سر و ريزش مو، مرهم گردو را به كار مىبرند.
طرز تهيهء مرهم گردو چنين است:
يك مشت شكوفه‌هاى تازهء درخت گردو را نيم ساعت در سيصد و پنجاه گرم پيه خوك بىنمك بجوشانيد و بپزيد.
بعد از نيم ساعت ظرف را از روى آتش برداريد و محتوى آن را در هاون بريزيد و خوب بكوبيد تا مخلوطى يكسان به وجود آيد. بعد آن را در ظرفى كه از چينى يا بلور است بريزيد و در جاى خشكى حفظ و نگهدارى كنيد و هر وقت به آن احتياج پيدا كرديد به پوست خود بماليد تا رفع خارش و پوستهء سر و ريزش مو را از شما بكند.
براى جلوگيرى از ريزش موهاى سر، بايد ده روز پى در پى، سر را با روغن زيتون مالش داد و قبل از خواب آن را بست و خوابيد و صبح كه از خواب برخاست آن را با آب نيمگرم و با صابون رختشوئى شست.
براى از بين بدن شوره، سر را هفته اى سه مرتبه با قرقروت بشويند و مواد اسيد دار از قبيل: آب ليمو و تفاله سركه، و غوره را تازه بكوبند و به سر ببندند و تا 4 ساعت بعد بشويند.
گل ريواس، شاه تره، سدر، جوش را به مقدار مساوى در آب خيس نمود سر را با آن بشويند، جهت مو خوره و شوره نافع است.
اگر با جوشانده، برگ خشك مريم گلى به مقدار 30 گرم در يك ليتر آب، سر را بشويند موجب تقويت پوست شده و از ريزش مو جلو گيرى مىكند.
محلول 20 تا 50 گرم روغن كرچك براى رفع شوره سر مفيد است.
دمكرده قنطوريون براى جلو گيرى از ريزش مو مفيد است.
استعمال تنطور اكليل كوهى براى رفع شوره سر مفيد است. ماساژ سر با جوشانده آن نيز براى اين منظور انجام مىشود.
جوشانده غليظ آويشن شيرازى پيازهاى مو را تقويت كرده و از ريزش آن جلو گيرى مىكند.
روغن گل نسترن و روغن گل هميشه بهار بسيار براى موى سرهائى كه ريزش دارد نافع است.
براى رفع مو خورده، قهوه خام 10 گرم، نخود خام 10 گرم، دانه خشخاش 10 گرم، روناس سابيده 10 گرم، زرده تخم مرغ به قدر كافى كه خمير شود، شب بسر بسته
و صبح با آب گرم شستشو نموده و بعد از آنكه سر كاملا خشك شد موها را با روغن زيتون خالص چرب نموده سر را با پارچه يا كلاه جمع نموده ببندند و تا 8 ساعت بسته باشد كه بوى روغن زيتون موخوره‌ها را به كلى از بين خواهد برد.
براى درمان خارش سر بايد تخم گشنيز را در آب جوشانده، آن را بخور نموده و بعد از بخور قدرى صبر كرد تا عرق بدن خشك شود و آن گاه دو استكان از آب جوشيده را با قدرى شكر ميل نمود.
گل بابونه شيرازى را نرم كرده مثل حنا به سر بماليد، هم براى خارش سر و هم براى نرمى و زيبايى مو مفيد است.
روغن زيتون را با روغن اوكاليپتوس به مقدار مساوى مخلوط نموده محكم بسر بماليد، از ريزش مو و طاسى سر جلو گيرى مىكند. با اين دو روغن بايد سر را هم شب و هم صبح ماساژ داد.
روغن زرده تخم مرغ براى روياندن مو بسيار مفيد است.
طرز تهيه - چند عدد زرده ى تخم مرغ را در ظرفى انداخته، روى آتش تند بگذارند تا آن زرده ى تخم مرغ بسوزد، همين كه سوخت، از آن روغن مى آيد بهتر است كه ظرف را اندكى كج بگذارند تا روغن پائين آيد و در آنجا جمع شود.
هر روز يك عدد هليله سياه ميل كنيد تا موى سرتان سياه بماند.
در قسمتى كه موى سر ريخته اگر عصاره ترب بگذاريد مو در مى آيد.
در هر 24 ساعت همراه غذاى خود نيم سير پياز بخوريد كه بواسطه گوگرد خود براى رشد موها بسيار لازم است.
برگ سدر را بر سر بماليد، مو را محكم و بلند و تقويت مىكند و از ريزش
آن جلو گيرى مى نمايد.
اگر موهاى سرتان مىريزد و يا دچار شوره موى سر شده‌ايد، شصت گرم برگهاى تازه يا خشك گزنه را با شصت گرم برگ تازه يا خشك گلپر در شيشه‌اى در گشاد بريزيد و روى آن يك ليتر الكل نود درجه اضافه كنيد و در آن را محكم ببنديد و در آفتاب بگذاريد تا پانزده روز بماند، بعد آن را صاف كنيد و در شيشه ديگرى بريزيد، سه قاشق سوپخورى از اين تنطور را با يك ربع ليتر آب مخلوط كنيد و صبح و شب سر خود را با آن بماليد، بعد از مدت كمى خواهيد ديد كه اين عوارض به كلى تمام شده است.
صد گرم شيره شاهى آبى را بگيريد و با صد گرم الكل مخلوط كنيد و ده قطره اسانس ژرانبوم را به اين مخلوط اضافه كنيد و سه ساعت بگذاريد بماند. بعد پوست سر را دو يا سه بار در روز با اين محلول مالش دهيد. اين محلول شهرت زيادى در متوقف كردن ريزش موها و روياندن مجدد آن دارد.
خوردن سير به شرطى موى انسان را سياه مىكند كه خود نسبت به اين عنصر گرسنه نباشد. خوردن سيرهاى وحشى و سيرهايى كه نزديك معادن منگنز كاشته مى شوند و يا آن كه بطور مصنوعى مقدارى منگنز به آنها بعنوان كود مى دهند بهترين وسيله مشكى شدن مو مى باشد.
بهترين راه براى جلوگيرى از ريزش مو، خوردن انواع ويتامينهاى (ب) و ماليدن آنها به موى سر است. شستن مو با ماست و آب ماست از ريزش مو جلو - گيرى مىكند. شستن مو با صابون يا شامپوهايى كه در آن كمى جوهر ماست ريخته باشند روشى است كه در صنعت از آن استفاده ى زياد مىشود. محلول چند قطره نفت در الكل نيز يكى از داروهاى ضد ريزش مو است. دستور زير يكى از طرق جلوگيرى از ريزش مو مىباشد كه در بين دهاتيهاى ايرانى زياد مرسوم است:
يك عدد خيار بزرگ را كه كاملا رسيده و زرد شده است از وسط به دو نيم مينمايند ولا بلاى گوشت و تخم آن مقدارى جو فرو مىكنند و در حقيقت جو را در وسط آن مىكارند، پس از چند روز جو از آب خيار استفاده كرده جوانه زده و سبز مىشود و پس از مدتى خشك مىگردد و بعد آن را كوبيده و مخلوط با حنا يا ماست بسر مى بندند و به اين طريق ويتامين زيادى از آن جذب موى سر شده، مو را تقويت و از ريزش آن جلو گيرى مىكند.
براى رفع شورهء سر، وازلين 8 مثقال، روغن كرچك 4 مثقال، اسيد گاليك 3 گرم، اسانس لاواند 15 قطره درهم آميخته روزى يك قاشق قهوه خورى بر سر بماليد.
مداومت در خوردن والك سبب ريزش موى سفيد و در آمدن موى سياه بجاى آنست و از اين نظر شباهت زيادى به سير دارد.
شستشو با جوشانده برگ چغندر شوره و چربى سر را از بين مىبرد و شپش را نابود مىكند، ضماد برگ كوبيد چغندر با حنا جهت روياندن مو و رشد آن مفيد است.
اگر ريشه ى گزنه را در الكل شصت درجه خيس كنيد، و آن را پانزده روز در آفتاب بگذاريد و بعد صاف كنيد مايعى بدست مىآيد كه چنانچه سه قاشق آن را با آب مخلوط كرده، بسر بماليد از ريزش مو جلو گيرى مىنمايد.
هر وقت لازم شد سر خود را حداقل يك بار در هفته با شامپويى كه از گياهان طبيعى درست شده است بشوئيد. هيچ وقت، چربى و الكلهاى تجارتى را كه به ريشه موها حمله مىكند و آن را سست وضعيف مىسازد مورد استفاده قرار ندهيد.
ليمو از طاس شدن سر جلوگيرى مىكند. اگر ليمو را به موها بمالند. آن را
تقويت مىكند و چربى و شوره را از پوسته موى سر دور مىكند.
براى اينكه مو صدمه نبيند، بايد غذاهائى از قبيل زرده تخم مرغ، كلم و آرد لوبياى ژاپونى و هويج كه داراى اسيد پانتوتنيك است ميل كرد و مو را گاه و بىگاه برس زد تا گرد و خاك و شوره‌هايى كه در آن جمع شده از بين برود و جريان خون در پياز مو سريع تر شود.
پس از برس زدن، خوب است ماساژى هم بسر بدهيم تا پياز مو قوت بگيرد.
افرادى كه موى سرشان مىريزد بهتر است در هنگام استحمام، صابون بسر نزنند و سر خود را با زرده ى تخم مرغ مخلوط با روغن زيتون بشويند.
جوانان خوبست كلاه نگذارند زيرا از رشد مو جلو گيرى مىكند.
موهم مثل يك موجود زنده، تغذيه و رشد مىكند و مىميرد. عمر مو در حدود 150 روز است. وقتى كه اين سن طى شد، مو مىريزد و اگر پيازچهء مو سالم باشد، يك موى ديگر بجاى آن رشد مىكند، والا طاسى عارض انسان مى گردد:
پس مو اگر گاهگاهى بريزد خطرناك نيست ولى وقتى كه كرارا به مقدار زياد بريزد، نشانهء بروز نخستين عوارض طاسى است. براى جلوگيرى از طاسى بايد با يكى از روغنها (مثلا روغن بادام) پوست سر را سخت مالش داد.
البته در اثناء اين عمل مو مىريزد، ولى اين ريزش مو سودمند است، زيرا در نتيجه مالش، پياز مو قوت گرفته، موى بهترى خواهد روئيد. براى اينكه غذاى كافى به پياز مو برسد، بايد غذاهائى كه داراى ويتامين (آ و ب) مخلوط هستند خورد.
براى جلوگيرى از سفيد شدن مو، بايد ويتامين (ب) كمپلكس باندازهء كافى مصرف كرد. ماده اى در ويتامين كمپلكس وجود دارد كه از سفيد شدن مو
جلوگيرى مىكند.
ولى سفيد شدن مو عوامل مختلفى دارد. چنانچه عاملش فقدان ويتامين (ب) كمپلكس باشد مىتوان آن را با خوردن غذاهائى كه به مقدار زياد ويتامين (ب) دارند، بر طرف كرد، ولى اگر عاملش چيزى ديگر باشد، درمان ديگرى لازم دارد.
در هر حال ويتامين (ب) كمپلكس براى تقويت مو و براق كردن آن چيز بسيار مفيدى است. كسانى كه به موى خود علاقه دارند بايد از اين ويتامينها حداكثر استفاده را بكنند.
ولى اين را هم بايد در نظر داشت كه خوردن ويتامين (ب) كمپلكس و ويتامين (آ) موقعى مؤثر واقع مىشود كه اعصاب انسان تحت فشار غصه و نگرانى نباشد.
والا اگر شخص در معرض تند باد عواطف منفى قرار گرفته باشد، فايده اى از خوردن ويتامينهاى فوق الذكر بر نخواهد گرفت.
كسانى كه نان جو مى خورند موى سر شان نمى ريزد چون جو دارى ويتامين (ب) زيادى است.
خوردن برنج پوست نكنده سبب مىشود كه موى سر نريزد و سفيد نشود.
براى جلوگيرى از سفيد شدن موها، بهترين غذا چلتوك برنج است. بهتر است روزانه نيم سير پوست چلتوك يا گرد چلتوك را با ليمو عمانى دم كرده ميل نمائيد و بقيه پوست برنج را در كمى آب بجوشانيد و آن را صاف كنيد و آب آن را با هر غذايى كه ميل داريد، مخلوط كرده بنوشيد، كسانى كه برنج را به اين صورت بخورند نه پير مىشوند و نه موى سرشان مى ريزد و نه سفيد مىشود.
اگر سر شما از فرط ريزش مو رو به طاسى است. با كلسترول مبارزه كنيد چون اين كلسترول است كه جلوى عروق شعريه را گرفته و نمى گذارد خون به پيازهاى مو برسد.
اگر گرفتار موخوره هستيد، با كلسترول مبارزه كنيد. يعنى از برنج
پوست نكنده كته تهيه كنيد و با ماست خوب و سوپ پوست چلتوك و آب چلتوك ميل كنيد و نيز آب شنبليله را گرفته، با آن موهاى خود. را نمناك سازيد هر روز با شدت موها را به دست گرفته كمى بكشيد تا از شر موخوره خلاص شويد.
براى پرپشت كردن و زياد نمودن موى خود بايد تا مىتوانيد از سبزيها استفاده نماييد.
نعناع - تره تيزك - بولاغ اوتى - برگ كلم - تربچه و از همه بهتر شنبليله را پخته و به غذاى روزانهء خود اضافه كنيد تا داراى موهاى زياد و پر پشت شويد.
سبزيها داراى آهن و هورمونهاى مخصوصى هستند و اين هورمونهاى نباتى مخصوصا در شنبليله زياد است، خيار - پياز - كلم و ترب داراى گوگرد هستند و غذاى مو مى باشند.
چلتوك و سبوس، علاوه بر داشتن ويتامين داراى سيليس نيز مى باشند و اين سيليس براى استحكام مو لازم است.
براى پرپشت كردن ريش و سبيل، بهترين دستور استفادهء از هورمون دنبلان است و بايد آن را به صورت ورقه‌هاى نازك در آورد و در روى صورت گذاشت و يا كوبيده و به قستمهاى مورد نظر ماليد و بعد از يك ساعت صورت را شست.
اين دستور از كوسه شدن نيز جلوگيرى مى نمايد.
نفخ شكم هر چند معروف شده است. پياز دير هضم مىشود ولى بر روى مخاط و غده‌هاى شكم، عمل مناسب و مفيدى را انجام مىدهد كه به هضم دستگاه هاضمه كمك مىكند.
معمولا كمى شكر كه موقع پختن روى پياز مىريزند، هضم آن را آسانتر مىسازد، بدون اينكه طعم و مزهء آن را تغيير دهد.
كسانى كه غذا را به سختى هضم مىكنند و يا نفخ و درد شكم دارند. اگر چند
روز از رژيم زير پيروى كنند به زودى شفا خواهند يافت:
1 - صبحانه: سوپ پياز با چند تكه نان.
2 - ناهار: املت پياز، پورهء پياز، نان كره ماليده با پياز خام رنده شده.
3 - شام: طاس كباب پياز با روغن زيتون و شيرهء گوشت با آب نمكدار كه موقع كشيدن روى آن سر شير تازه بريزيد.
4 - موقع خواب چند برش نان كه روى آن كره ماليده شده با پياز زنده شده.
در بعض دهات معمول است كه اگر كسى شبى در خوردن افراط كرده باشد فرداى آن شب سوپ پياز مىخورد. اين نكته را هم بايد در نظر داشت كه براى تهيهء سوپ پياز بعنوان دوا نبايد پيازها را سوزانيد، بلكه بايد رنگ آن بر گردد و بايد با سوپى آن را خورد كه صاف نكرده باشند.
براى تهيهء پورهء پياز، بايد پيازها را در آب پخت. پس از اينكه پخته شد، له كرده و كمى نمك به آن زده و كره به آن اضافه نمايند.
كسانى كه از خوردن پياز خام خوششان نمى آيد و به آن عادت نكرده اند مىتوانند پياز را به قطعات گردى بريده و چند ساعت آن را در روغن زيتون بخيسانند، براى بر طرف كردن نفخ شكم دمكرده 20 إلى 30 گرم گل آويشن در يك ليتر آب مفيد است.
زيره كرمان در بر طرف كردن نفخ شكم استاد است! اگر چند دانه زيره كرمان را در هاون بكوبيد و آن را با مقدار خيلى كم آب جوشيده مخلوط كنيد و به اندازه يك قاشق چايخورى ميل كنيد، نفخ شكم فورا بر طرف مىشود، خوردن كمى ميخك با غذا موجب هضم شدن غذا مىگردد. براى بر طرف نفخ، مطبوخ آن خورده مىشود. افراط در خوردن مطبوخ گل ميخك مضر است.
نيم استكان جوشانده هل كوبيده در گلاب را با قند بياشاميد.
پيش از غذا يك فنجان از دمكرده گل بابونه را با نبات بنوشيد.
اسانس ترخون به مقدار 3 تا 5 قطره روى يك حبه قند براى دفع نفخ شكم مصرف مىشود.
دمكرده تخم گشنيز نفخ معده را بر طرف مىكند. مقدار مصرف آن يك قاشق چايخورى تخم گشنيز در يك فنجان آب جوش است كه بايد بعد از غذا مصرف شود، دمكرده يا خام پوست ليمو نفخ را از بين مى برد.
براى رفع نفخ بايد 4 إلى 8 گرم زنجبيل را در نيم ليتر آب مدت ده دقيقه دم كرده بنوشيد.
زيرهء سياه براى رفع نفخ مفيد است.
سبزاب را براى رفع نفخ صرف كنيد.
سوسنبر بادشكن است. مقدار مصرف آن 10 تا 15 گرم در يك ليوان آب جوش مى باشد.
فرنجمشگ ضد نفخ شكم است.
مرزنگوش بادشكن است. مقدار مصرف آن يك قاشق مرباخورى از گياه خشك مرزنگوش در يك ليوان آبجوش است.
بلسان بادشكن است.
برگ بو، ضد نفخ است. مقدار مصرف آن چهار گرم برگ بوى خشك
يك ليوان آبجوش است.
احتياط:
اگر عناب زياد خورده شود نفاخ است. مصلح آن شكر و مويز مى باشد.
سير براى كودكان شير خوار، خوب نيست و مصرف آن دربارهء اين اشخاص منع شده است. زيرا در مورد بچه‌ها، شير را فاسد كرده و آنها را مبتلا به نفخ شكم و دل درد مىكند.
پوره‌هايى كه از سيب زمينى درست مىشود بايد كاملا با آب دهان آميخته كرد و آهسته آهسته آن را فرو داد والا اگر كاملا با بزاق دهان آميخته نشود در شكم تخمير شده و توليد دل درد نفخ شكم خواهد كرد.
بهداشت دوره نقاهت در دورهء بهبودى پس از ناخوشى بايد مزاج را از هر حيث تقويت كرد.
بهترين رژيم براى باز گشت تندرستى كامل در دوران نقاهت در اثر هر بيمارى و مرضى باشد رژيم انگور است.
بايد در هر وعده غذا يك يا دو كيلو انگور، صد يا صد و پنجاه گرم نان برشته يا يك بشقاب كتهء برنج يا يك بشقاب سيب زمينى يا پنج تا شش موز مصرف گردد.
شير بادام براى اشخاصى كه از بستر بيمارى برخاسته و دوره نقاهت را مى گذرانند مفيد است. طرز تهيه شير بادام اين گونه است:
پنجاه گرم بادام شيرين و پنجاه گرم شكر (البته اگر عسل را انتخاب كنيد بهتر است) و يك ليتر آب را حاضر كنيد.
بادامها را بعد از اينكه در آب نيم گرم ريختيد و خيسيد پوست بكنيد و آن را در هاونى كه كمى آب سرد در آن ريخته‌ايد بكوبيد تا خميرى بدست آيد.
بعد از آن اين خمير را با آبى كه مانده است مخلوط كنيد. شكر را در آن بريزيد و به هم بزنيد تا خوب حل شود، بعد آن را از صافى نازكى بيرون كنيد و صاف كنيد.
دستور ديگرى كه براى تهيه شير بادام هست اينست كه دوازده بادام را كه با پوست آن شكسته اند دوازده دقيقه در نيم ليتر شير بجوشانند و بعد آن را در صافى نازكى صاف كنند.
مصرف مارچوبه براى كسانى كه دوره نقاهت را مى گذرانند توصيه مىشود.
مارچوبه فسفر زيادى دارد.
پوره شاه بلوط پوست كنده به اشخاصى كه دوره نقاهت را مى گذرانند توصيه مىشود، شاه بلوط پوسته سختى دارد و بايد آن را اين گونه پوست كند:
با كارد كوچك آشپزخانه، دور تا دور پوست شاه بلوط را بايد شكاف بدهيم و آن را در قابلمه اى كه آب سرد دارد بريزيم و روى آتش بگذاريم تا يك دقيقه بجوشد.
بعد بايد قابلمه را از روى آتش برداريم و دو تا دو تا، يا سه تا سه تا شاه بلوطها را از آب در آوريم و پوست بكنيم تا گرم گرم پوست آنها كنده شود.
اگر يك دقيقه آنها را از آب داغ بيرون بياوريم پوست قهوه اى رنگ خشكى كه روى ميوهء شاه بلوط را فرا گرفته است خشك مىشود و در نتيجه پوست كندن آن مشكل مى گردد.
دستور تهيهء پورهء شاه بلوط چنين است:
شاه بلوط را پوست بكنيد و در آب با يك شاخه كرفس كه آن را معطر خواهد ساخت بپزيد، البته پختن شاه بلوط بايد آهسته با آتش ملايمى صورت بگيرد. اگر آتش تند باشد مغز شاه بلوط سفت مانده و وقتى پوره شود پورهء آن زبر و سفت خواهد ماند.
وقتى شاه بلوط به خوبى پخت، آن را در صافى بريزيد و نرم كنيد تا به شكل پوره در آيد.
بعد پوره را روى آتش تندى بگذارى و با قاشق دائما به هم بزنيد. سپس پوره ء سبزى يا شير را با كمى كرده و نمك به آن اضافه كنيد و به هم بزنيد.
مصرف اسفناج براى رفع نقاهت بعد از بيمارى مفيد است.
چون انجير سهل الهضم است به اشخاصى كه دوره نقاهت را مى گذرانند مصرف آن توصيه مىشود.
آب پرتقال برى كسانى كه دوره نقاهت را مى گذرانند بسيار مفيد است، خرما چون مقوى و ترميم كننده بدن است براى دوره نقاهت غذاى مناسبى است.
لرزانك زرد آلو براى اشخاصى كه از بستر بيمارى برخاسته اند و دوره نقاهت را مىگذرانند غذايى عالى و مطلوب است.
نقرس نقرس ورم و آماس و درد شديدى است كه در پا و بند انگشتان و به خصوص در شصت پا بروز مىكند. اين مرض بيشتر در اشخاصى كه سنشان از شصت گذشته باشد پيدا مىشود و غالبا در نيمه شب، شست پا بشدت درد مىگيرد و تا صبح به انسان رنج مىدهد ولى روز تسكين مى يابد و باز شب بعد درد عارض مىگردد و تا چند شب به همين ترتيب تكرار مىشود و پس از دو هفته ممكن است بهبودى يابد. از شش ماه يا يكسال دوباره عود مىكند. اين بيمارى غالبا در اثر پرخورى و حركت نكردن و اختلال عمل كبد و جمع شدن املاح در مفصل انگشت پا توليد مىشود. معالجه آن با خوردن
غذاهاى نباتى و آب ميوه و آب سبزى و پرهيز از گوشت و چربى و ماليدن روغن مسكن در موضع درد و گرم نگاهداشتن پا صورت مى گيرد.
بيمارى نقرس در اثر افراط در تغذيه مواد آلبومينى بوجود مىآيد و حاصل افراط اينست كه بسيارى از فضولات سموم در خون پيدا مىشود و باعث ايجاد بيمارى نقرس مى گردد.
اين فضولات در لنف جمع شده و در شصت پا متمركز مىگردد و توليد نبض شديد و دائمى مىكند. نقرس در حالت شديد، دردهاى غير قابل تحملى دارد و گاهى منجر به اختلالات مغزى مىشود.
براى معالجه نقرس بايد تخم مرغ، ماهى، پنير، گوشت را از غذاى حذف كرد.
معالجه نقرس را بايد با رژيم انگور و حمام آفتاب و حمام گرم توأم كرد.
براى حمام گرم، شبها بايد پاهاى خود را در طشتى از آب گرم به مدت نيم ساعت يا يك ساعت نگهداريد.
آب انگور را مىتوانيد با آب ليمو و يا پرتقال و يا ميوه‌هاى ديگر نيز صرف كنيد و در اين صورت مىتوانيد به تناوب يك روز آب انگور بخوريد و روز ديگر آب ليمو و ميوه‌هاى ديگر را بنوشيد.
براى معالجه نقرس هر روز يك فنجان جوشانده شيرين آرتيشو را ميل كنيد. براى تهيه اين جوشانده چهار برگ آرتيشو را در يك ليتر آب آهسته آن قدر بجوشانيد تا به هفتاد و پنج سانتى ليتر تقليل يابد.
يك شلغم را بپزيد و آن را ريز ريز كرده به شكل فرنى در آوريد و مثل ضمادى روى جاهائى كه درد مىكند بگذاريد، خوردن يك ليتر آب هويج خام صبح ناشتا در درمان نقرس بسيار مفيد است.
مصرف آلو براى معالجه نقرس توصيه مىشود.
براى درمان نقرس چهار مثقال سنا را بجوشانيد و آب آن را بنوشيد.
انگور فرنگى بىاندازه ادرار آور است و مصرفش براى مبتلايان به نقرس توصيه مىشود.
مصرف سيب را به اشخاص مبتلا به نقرس توصيه مى كنند.
گيلاس چون ادرار آور است در معالجه نقرس مؤثر واقع مىشود.
هندوانه سموم بدن را دفع مىكند و براى مبتلايان به نقرس مؤثر و مفيد واقع مىشود.
گل طاووسى در معالجه نقرس مصرف مىشود. مقدار مصرف آن يك قاشق قهوه خورى در يك ليوان آبجوش است. ولى نبايد بيش از سه فنجان از دم كرده آن مصرف شود، تخم شنبليله براى نقرس مفيد است.
سبزاب مدر است و براى درمان نقرس نافع مى باشد.
ريشه برگ بابا آدم، مدر و براى معالجه نقرس مؤثر است.
سى تا شصت گرم ريشهء شنگ را در يك ليتر آب مدت نيم ساعت بجوشانيد و صبح ناشتا بين غذاهاى اصلى بخوريد. مصرف اين جوشانده براى اشخاصى كه مبتلا به نقرس شده اند توصيه شده است.
آبى كه براى پختن خودشنگ به كار مىرود نيز داراى همان خواص است و در مورد معالجه و درمان اين بيمارى مصرف مى گردد.
جوشاندهء گل باقلا به مقدار سى تا شصت گرم براى يك ليتر آب، نوشابهء مدرى است كه اگر در فواصل غذا يك فنجان آن مصرف گردد براى نقرس، بسيار مفيد است.
مصرف ترب سياه براى درد نقرس تجويز شده است.
برگهاى سفت و خارجى كلم براى درمان نقرس مصرف مىشود. برگها را به كمك يك بطرى يا نورد له كنيد و كمى روى آتش بگذاريد تا بپزد. بعد آن را روى عضوى كه درد مىكند بگذاريد و با پارچه پشمى ببنديد، هر روز اين ضماد را دو يا سه با تجديد كنيد.
براى معالجه نقرس بايد هر روز پاها را به مدت پانزده دقيقه حمام خيلى گرم داد و بعد مدت پنج دقيقه حمام سرد گرفت و بعد آب پنج عدد ليمو و دو عدد سير را گرفته و نوشيد.
دمكردهء برگ انگور فرنگى به مقدار سى تا پنجاه گرم يك ليتر آب ادرار آور است و مصرف آن به مقدار دو تا فنجان در هر روز براى عفونتهائى كه منشأ آن زيادى اسيد اوريك است. از جمله نقرس تجويز مى گردد.
توت فرنگى مقدار زيادى آسيد سالسيليك در خود نهفته دارد كه بر روى كيسهء مثانه و مفاصل، عمل قابل توجهى مىكند، به همين جهت است كه آن را به بيمارانى كه مبتلا به نقرس، هستند تجويز مينمايند.
بيمارى نقرس را با رژيم ليمو مىتوان درمان كرد اين رژيم بدين گونه است:
در هفته اول هر روز آب يك ليمو را صبح ناشتا بنوشيد. در هفته دوم آب دو ليمو، هفته سوم آب سه ليمو، هفته چهارم آب چهار ليمو و هفته پنجم آب پنج ليمو و هفته ششم، آب شش ليمو و هفته هفتم آب هفت ليمو، سعى كنيد تا ناهار چيزى ميل
نكنيد. غذاى خود را نيز از ميان سبزيجات و ميوه‌ها انتخاب كرده و گوشت و چربى را نخوريد. به رژيم خود تا چند هفته ادامه دهيد و در اين مدت آب پنج يا هفت ليمو را هر روز صبح بنوشيد. سپس هفته به هفته از تعداد ليموها كم كنيد تا به روزى يك ليمو برسيد.
صد گرم گل اسطو خودوس را كه خشك شده باشد در يك ليتر روغن زيتون بخيسانيد و ظرف آن را هشت روز در مقابل آفتاب بگذاريد و اين روغن مخلوط را براى معالجه جاهاى دردناك بدنتان به كار ببريد. مالش با روغن زيتون و گل اسطو خودوس دردهاى نقرس را تخفيف مىدهد.
تره فرنگى پخته، درد و سوزش نقرس را تسكين مىدهد و بايد روز يك بار تره فرنگى را به ترتيبى كه در زير شرح مىدهيم تهيه كنيد و روى ناحيه درد بگذاريد:
تره فرنگى را با آب بپزيد و بعد آن را در ظرفى كه پر از سركه است بيست و چهار ساعت بخيسانيد و بعد برگهاى آن را روى ناحيه درد نقرس ضماد كنيد.
سى تا چهل گرم كاكل ذرت را در يك ليتر آب پنج دقيقه بجوشانيد و پانزده دقيقه دم كنيد. سپس آن را صاف كرده روزى پنج بار و هر بار نيم فنجان از آن مصرف كنيد فوق العاده مفيد است و پس از مدتى دردهاى نقرس را آرام مىكند. اگر جوشانده كاكل ذرت به مدت طولانى مصرف گردد موجب بهبود محسوس درد مفاصل مىشود.
پانصد گرم روغن زيتون را با پانصد گرم صمغ كاج در ظرفى بريزيد و آن ظرف را در ديگى كه آب جوش دارد روى آتش بگذاريد و آهسته آهسته به هم بزنيد تا صمغ و كاج خوب در روغن زيتون حاصل شود. اين مخلوط را روى جاى درد نقرس بماليد و مالش دهيد درد نقرس تسكين خواهد يافت.
سير را در هاون خوب بكوبيد كه نرم شود. بعد آن را در پارچه نازكى به
پيچيد و روى جاهاى دردناك ناشى از نقرس بگذاريد.
براى معالجه نقرس بايد مدتى از صرف غذاهاى چرب و گوشتى خوددارى كرد و سالاد و بويون كرفس را مصرف نمود. ضماد كرفس خام با آب ليمو را روى شست پاى خود بگذاريد زيرا مركز نقرس هميشه از شست بزرگ پا شروع مىشود. حمام پا به مدت دو ساعت در آب گرمى كه چند برگ كرفس را در آن انداخته‌ايد، بسيار مفيد است. رژيم كرفس براى معالجه نقرس مؤثر است و بيمار بايد غذاى خود را بيشتر از آب كرفس، بويون كرفس و سالاد كرفس با ليمو و پياز و يك حبه سير ترتيب دهد. البته نقرسهاى مزمن و خيلى سخت ديرتر بهبود مى يابد ولى به هر حال اگر بيمار مبتلا به آن صبر و حوصله كند و با طبيعت جلو برود بهبود مى يابد، بيست گرم ساقه و برگ و گل گاو زبان خشك را در نيم ليتر آب سرد بريزيد و ظرف آن را روى آتش ملايمى بگذاريد تا چند دقيقه بجوشد. بعد كه ساقه و برگها خوب پخت آن را از روى آتش برداريد و پانزده دقيقه بگذاريد، دم بكشد.
سپس هر روز چهار فنجان از اين جوشانده دم كرده را به فاصله هر فنجان نيم ساعت به نيم ساعت بنوشيد.
كسانى كه دچار نقرس شده اند اگر دم كردهء برگ درخت گردو مصرف نمايند مطمئن باشند كه بهترين داروى درد خود را استعمال كرده اند.
طرز تهيه: بيست تا سى گرم پوست سبز گردو يا برگهاى درخت گردو را كه خشك شده است در يك ليتر آب جوش بريزيد و دوازده دقيقه بگذاريد بماند تا دم بكشد. بعد آن را صاف كنيد و قبل از هر غذا يك فنجان از آن را بنوشيد.
سيب زمينى ترشى براى اشخاصى مبتلا به نقرس مطبوع و مفيد است.
پرتقال و موز و كشمش و انجير خشك ضد (نقرس) است.
ريشهء رازيانه، ادرار آورى قوس است و در نقرس جوشاندهء آن را به مقدار 35 گرم در يك ليتر آب مصرف مى كنند.
جوشانده برگ كرفس به مقدار 40 گرم در يك ليتر آب مقوى و مدر است و در درمان بيمارى نقرس فوق العاده مؤثر مى باشد.
جوشاندهء كرفس قمرى اگر تازه باشد به مقدار پنجاه گرم و اگر خشك باشد بيست و پنج گرم آن با يك ليتر آب همان خواص جوشاندهء برگهاى كرفس را دارد.
خربزه چون ملين و مدر است مصرف آن براى اشخاصى كه نقرس دارند تجويز شده است. ولى در هر حال خربزه بايد كاملا رسيده باشد و كال نباشد و بايد هميشه آن را قبل از غذا خورد.
تانن و املاح پتاسيم كه در گلابى وجود دارد اسيد اوريك با به هر اندازه و مقدرى باشد حل مىكند. به همين جهت است كسانى كه مبتلا به نقرس و درد مفاصل مى باشند گلابى براى آنها فوق العاده مفيد است و يكى از ميوه‌هائى كه جاى داروهاى گرانبها را در معالجه امراض آنها به عهده گرفته است. ولى بايد در هر حال گلابى رسيده و لطيف را انتخاب كنند و مصرف نمايند.
احتياط:
مصرف مارچوبه براى اشخاص مبتلا به نقرس ممنوع است.
واريس مرضى است كه بر اثر تورم وريد و گشادى رگهاى پا بخصوص در ناحيه ساق پا بوجود مى آيد.
چون پياز، ادرار آورى قوى است، مصرف آن در بيمارى ورم ساق پا كه بهبودش احتياج به ادرار زياد دارد مفيد است.
مصرف يك حبه سير صبح ناشتا، انواع ورمهاى پا را درمان مىكند. زيرا سير خاصيت تصفيه كنندهء خون دارد.
آب چغندر را اگر با گل ارمنى مخلوط كنند و نيم گرم كه هست روى ورم پا بمالند ورم پاها را خواهد خوابانيد.
اگر آب ليمو را از رو، به پوست ساق پا بمالند و مالش دهند پاها را تقويت كرده و انواع واريس را معالجه مىكند. مالش پاها با آب ليمو از خارج بايد توأم با نوشيدن آب ليمو از داخل باشد و بايد هر روز آب ده تا پانزده ليمو را گرفته و نوشيد.
آب ليمو تنها غذايى است كه از راه داخل بدن انواع واريس را معالجه مىكند.
براى درمان واريس جوشانده بنفشه فرنگى را به مقدار إلى 60 گرم در يك ليتر آب مصرف كنيد.
كسانى كه پاهاى دردناك و حساس دارند بايد حمال تيول بگيرند و بعد از آن با آب ليموى تازه پاها را مالش دهند.
ضماد برگ چغندر با اسيد بوريك جهت ورم پشت پا مفيد است.
ضماد برگ تازه درخت چنار براى ورم زانو مفيد است.
مراقبت از پاها زنان، چهار مرتبه بيشتر از مردها به درد پا و ناراحتيهاى مربوط به پا، دچار مى شوند. كفشهاى پاشنه بلند زنان براى پا زيان آور است. زيرا سنگينى بدن
را جلو مى كشد و ماهيچه‌هاى مربوط را كوتاه مىكند و مهره‌هاى پشت را از شكل و توازن خارج مى سازد بهتر است در عوض كفشهاى پاشنه بلند. كفش راحت پوشيد. بهترين ورزش براى پا، برهنه راه رفتن است كه داراى فوايد زياد و خاصيت درمانى است. همانطور كه كفش تنگ بسيار باعث آزار پاهاست، جوراب خيلى كوتا و نامناسب هم بر سر انگشتان و عضلات پا فشار مى آورد، پا احتياج به تحرك و ورزش دارد و استراحت زياد براى آن مفيد نيست. يكى از علل رنجورى پاها، نشستن در صندليهاى راحتى و چرخدار و نيمكتهاى باغ به منظور استراحت ممتد است. در حالى كه ورزش ملايم و حركت آرام و تقويت عضلات و اعصاب پا فوق العاده مفيد است و بر عمر انسان مى افزايد.
و با و با مرضى است واگير و خطرناك كه هر وقت بروز كند عده ى كثيرى را مبتلا مىسازد. سرايت آن به وسيله ميكروب مخصوصى است كه در آب و مأكولات توليد مىشود. گاهى بطور ناگهانى بروز مىكند. و در ظرف چند ساعت چندين نفر را هلاك مىسازد. و به اين سبب وباى صاعقه ناميده مىشود. عوارض آن قى و اسهال شديد، سنگينى در قلب و معده، پيدا شدن دانه‌هاى سفيد شبيه برنج خيس خورده در مدفوع مريض، كبود شدن لبها و گونه‌ها، انقطاع بول، احساس برودت شديد و عطش مفرط، كند شدن نبض، فرورفتگى چشمها و گونه‌ها، گرفتگى صدا، خشكيدگى پوست بدن (بطورى كه اگر آن را با دست بكشند و فشار بدهند تقريبا به همان حالت باقى مىماند، زيرا حالت ارتجاعى خود را در اثر كم شدن مايعات بدن از دست مىدهد) مى باشد.
در مواقع شيوع بيماريهاى عفونى مثل و با و طاعون، جويدن تر خون براى جلوگيرى از سرايت مرض توصيه شده است.
بوئيدن پوست و برگ نارنج مفرح، و دافع طاعون و هواى وبائى است.
سير، خصوصا ترشى سير براى جلوگيرى از بلاى و با توصيه شده است.
آب ليمو به مقدار زياد، باسيلهاى و با را نابود مىكند.
ورم پوستى و جلدى و داخلى * ضماد سيب زمينى خام رنده كرده، مرهمى عالى براى ورم و ترك خوردگى - هائى است كه بر اثر سرمازدگى ايجاد مىشود.
سى گرم برگ انگور فرنگى سياه را با مقدار هموزن آن شيرين بيان مخلوط كنيد و با يك ليتر آب بجوشانيد. اين جوشانده خيلى خنك و براى عفونتهايى كه منشأ آن تورم شكم لا روده‌هاست بسيار مؤثر مى باشد، شربت بادام شيرين، براى تورم اعضاى تناسلى مفيد است. يك كيلو بادام را پوست بكنيد و آن را در هاونى كه آب دارد بكوبيد تا خميرى به دست آيد. اين خمير را در يك ليتر آب و پانصد گرم شكر حل كنيد و بعد آن را در صافى با فشار صاف كرده و هفتصد گرم قند و دويست و پنجاه گرم عرق بهار نارنج به آن بيفزائيد.
آب به را بگيريد و هموزن آن شكر اضافه كنيد و بجوشانيد تا به قوام آيد. شيره اى كه بوجود مى آيد براى درمان ورم شديد امعاء فوق العاده مفيد است.
آب ليمو خاصيت ضد عفونى دارد و مصرف آن را در مورد بيماريهائى كه علتش تورم مخاط باشد تجويز مى كنند.
كنجد ورم را مى خواباند.
مصرف زغال اخته فرنگى در ورم حلق توصيه شده است.
كسانى كه مبتلا به بيمارى ورم امعاء هستند بايد خربزه مصرف كنند.
پياز چون حاوى يد است. امراضى را كه مربوط به سيستم لنفاوى است مثل ورم غده‌ها درمان مىكند.
جوشاندهء برگهاى اكاليپتوس به مقدار 20 گرم در يك ليتر آب براى رفع ورم نافع است.
اگر بر اثر سقوط از بلندى عضوى از بدن ورم كرده آن را با روغن زيتون يا روغن كنجد يا روغن گلسرخ بماليد.
اگر شيره تخم كدو را بگيريد و در شير يا آب بپزيد، براى رفع درد و ورم مجارى ادرار مفيد است،
عوارض كمبود، يا ازدياد ويتامينها ويتامينها نه نيرو دارند و نه نيرو مى باشند، بلكه اجسامى هستند كه مواد توليد انرژى به وسيلهء آنها به كار مى افتند و انرژى را نظم و ترتيب مى دهند.
ويتامينها عمليات بدن را تنظيم مى كنند، بدون آن كه خود وارد تركيب آنها شوند، پختن و انبار كردن مواد غذايى قسمتى از ويتامينهاى آنها را ضايع مى سازد.
انسان در تمام دوره‌هاى عمر خود شايد در مجموع، بيشتر از دو كيلو گرم از ويتامينهاى گوناگون را مصرف نكند. ولى همين مقدار كم، سلامتى او را تأمين مى نمايد، خوردن ويتامين ضرورى است ولى زياد خوردن آن هم ضرر دارد. فقط مقدار كم آن مفيد است. اگر از يك ويتامين به مقدار زياد مصرف شود بايد به ويتامين ديگرى براى رفع ضرر آن متوسل گشت.
ويتامين (آ) در كره و چربيهاى حيوانى پيدا مىشود. ولى در روغنهاى نباتى وجود ندارد، از اين جهت خوردن چربيهاى حيوانى براى انسان ضروريست و كسانى كه به علت عوارض كبدى از خوردن روغنهاى حيوانى ممنوع مى شوند بايد ويتامين (آ) را از منابع ديگر تهيه نمايند.
روغن كبد ماهى مقدار زيادى از اين ويتامين دارد.
اين ويتامين در نباتات به شكل ديگرى است و كبد انسان آن را تبديل به ويتامين (آ) مى نمايد. اين ماده كه كاروتن نام دارد براى اولين بار در هويج كشف شد و نام آن را از اين گياه گرفتند.
جعفرى، اسفناج، گزنه، كاهو، والك، كاسنى و نخود سبز از اين ويتامين زياد
دارند. آلو، انبه و گوجه فرنگى منبع اين ويتامين هستند.
پوست ميوه‌جات معمولا از اين ويتامين زيادتر از ساير قسمتهاى ميوه دارد، مخصوصا موقعى كه رسيده باشند. به همين جهت بايد حتى المقدور ميوها را با پوست خورد.
پوست خيار وقتى زرد مىشود از اين ويتامين دارد ولى نبايد آن را خورد.
فقط مى توان از آب آن استفاده كرد، فلفل سبز وقتى قرمز مىشود پوستش مقدار زيادى از اين ويتامين پيدا مىكند.
رنگ زرد و سرخ پوست اكثر ميوه‌جات از اين ويتامين است رنگ زردهء تخم مرغ به علت داشتن ويتامين (آ) مى باشد، ويتامين (آ) مقاومت مخاط و پوست را در برابر امراض جلدى زياد مىكند و كمبود آن سبب بثور * جلدى و اگزما مىشود، ويتامين (آ) براى فشار خون مفيد است و كار غدد داخلى را آسان مى نمايد، ويتامين (آ) يكى از عوامل مؤثر بينايى است كه در روى شبكهء چشم وجود دارد و آن را در مقابل عفونت حفظ مىكند. اگر اين ويتامين به چشم نرسد شخص مبتلا به شب كورى مىشود و قرينهء چشم ورم مىكند.
ويتامين (آ) عامل رشد سلولها است، پس وقتى اين ويتامين كم باشد زخمها هم دير جوش مى خورند. يكى ديگر از عوارض كمى ويتامين (آ) پيدا شدن سنگ مثانه است.
در تبديل كاروتن به ويتامين (آ) صفرا نقش حساسى دارد اگر در خوردن ويتامين (آ) و كاروتن افراط شود شخص زياد چاق مىشود و بعيد نيست كه در ايجاد سرطان مؤثر باشد.
بزرگ شده كيسهء صفرا در نتيجهء زياد خوردن ويتامين (آ) مى باشد. زيادى كاروتن شخص را مبتلا به يرقان مى نمايد كه زردى آن در چشم و كف دست و پا مشاهده مىشود
چنانچه كبد انسان در نتيجهء افراط در خوردن چربى ضعيف شود، تبديل كاروتن به ويتامين (آ) مشكل مىشود و اين گونه اشخاص بايد ويتامين مورد نياز خود را از روغنها مخصوصا روغن ماهى اخذ نمايند.
انسان بالغ در شبانه روز فقط به دو ميلى گرم ويتامين (آ) احتياج دارد و زيادتر آن براى او مفيد نيست.
نيم سير هويج داراى اين مقدار كاروتن است. با اينكه شما بيش از دو ميلى گرم از اين ويتامين در شبانه روز احتياج نداريد و با اينكه اين مقدار كم را مى توانيم از نيم سير هويج يا ميوه‌هاى ديگر به دست آوريد معذلك مشاهده مىشود كه عده اى مبتلا به كمبود ويتامين (آ) هستند.
علت اين امر را بايد در كبد آنها جستجو كرد، زيرا كبد آنها نمى تواند به وظيفهء خود كه تبديل كاروتن به ويتامين (آ) مى باشد عمل نمايد و همين عدم انجام وظيفه است كه شخص در روز مقدار زيادى كاهو، جعفرى، هويج و ساير ميوه‌ها و سبزيهاى كاروتن دار مى خورد و نتيجه نمى گيرد.
اين اشخاص قبل از هر چيز بايد به فكر معالجهء كبد خود باشند و در ضمن براى تأمين ويتامين (آ) دست به دامن كره و روغن ماهى شوند.
پوست بدن شما آيينهء تمام نماى كبد است. همين كه در روى آن بثورات و لكه ديديد، همين كه عوارض كمبود ويتامين (آ) مشاهده نموديد، به فكر خوردن ميوه‌ها و سبزيهاى كاروتن دار باشند. اگر نتيجه نگرفتيد بدانيد كبد شما تنبل شده است و افراط در خوردن ويتامين (آ) مفيد نيست و براى معالجه بايد از دوست صميمى و قديمى كبد يعنى روغن زيتون استفاده نماييد و در خوردن چربيهاى حيوانى امساك كنيد.
روغن ماهى و كرهء تازه با اينكه حيوانى هستند براى كبد ضرر نداشته و مفيد مى باشند. خوردن روغنهاى نباتى براى معالجهء كبد مفيدند ولى بدانيد كه روغنها ويتامين (آ) ندارند و كبد شما هم قادر به تبديل كاروتن به اين ويتامين
نيست. پس چاره اى جز خوردن روغن ماهى نداريد. خوردن ماهى و كباب جگر نيز در اين مورد مفيد مى باشند.
بعضى از نوزادان هنگام تولد كبدشان خوب كار نمى كند و بثوراتى در چهره و بدن دارند.
علت اين موضوع اين است كه مادر آنها در موقع حاملگى خوب تغذيه نكرده و كبد بچه خوب درست نشده است.
براى معالجه، مادر طفل بايد كباب جگر كه زياد سرخ نشده است بخورد.
البته جگر بره و دامهاى جوانتر است.
استفاده از روغن كبد ماهى نيز مفيد مى باشد. چنانچه دو قطره در روز روغن ماهى به نوزادان بخورانيد زودتر بيمارى آنها معالجه خواهد شد.
زيتون نيز داراى ويتامين (آ) مى باشد ولى در روغن زيتون تصفيه شده از اين ويتامين پيدا نمى شود.
در بعضى ماهيها ماده اى وجود دارد كه ويتامين (آ) را رسوب مى دهند و به همين دليل به مبتلايان يرقان كه ناشى از زيادى (آ) مى باشد ماهى كوچك (كولى) خام مى دهند. پس كسانى كه ماهى بخورند به كمبود ويتامين (آ) دچار مى شوند و اين ماده در اثر حرارت از بين مى رود.
گروه ويتامينهاى (ب) نخستين عمل اين گروه ويتامينها، تنظيم عمل قندهاست.
فرمانهاى معده و روده مقدار زيادى از اين ويتامينها را مى سازند. تزريق داروهاى ضد ميكرب اين عيب را دارد كه اين فرمانها را كشته و انسان را دچار كمبود ويتامينهاى (ب) مى نمايد.
هنگام آبستنى رحم بزرگ شده اختلالاتى در معده ايجاد مىشود و فرمانهاى مولد ويتامين (ب) را از انجام وظيفه باز مى دارد. بنابراين زنهاى آبستن دچار كمبود اين ويتامينها مى شوند.
ميوه‌ها و هستهء آنها، حبوبات، شير، سبزيحات تازه، سبوس، گندم و برنج و امعاء و احشاء مخصوصا سيرابى و شيردان و خوش گوشت از اين ويتامين زياد دارند و با اينكه انسان بيشتر از دو ميلى گرم از اين ويتامين احتياج ندارد و اكثر غذاها مخصوصا جو، ارزن، كاهو، هويج، اسفناج، كلم، بادام، فندق و گردو، داراى ويتامين (ب 1) مى باشند معذلك مشاهده مىشود كه عدهء زيادى دچار كمبود اين ويتامين مى باشند.
در مغز برنج ماده اى وجود دارد كه ويتامينهاى (ب) را راسب مى سازد و روى اين اصل طبيعت در چلتوك برنج مقادير زيادى ويتامينهاى (ب) ذخيره نموده است كه هر كس آن را بخورد مريض نمى شود.
در بيمارى قند و افراط در خوردن مواد قندى كمبود اين ويتامين مشاهده مى گردد.
در كسانى كه با اشعهء مجهول كار مى كنند و همچنين در نتيجهء پوشيدن البسهء نايلونى و پلاستيك، كمبود اين ويتامين ديده مىشود. ويتامين (ب) در شد و تقويت موها بسيار مؤثر است و كمبود آن باعث ريزش مو مىشود.
علائم كمبود ويتامين (ب 1) به هم خوردگى معده و استفراغ خشك، درد ورم اعصاب، عدم رشد، قلت ترشح صفرا، سستى و تنبلى معده و روده‌ها را ايجاد بيمارى برى برى علائم كمبود ويتامين (ب 1) است.
بايد دانست كه انسان هر قدر بيشتر مواد قندى و نشاسته‌اى و چربى بخورد بيشتر يه ابن ويتامين احتياج دارد.
ويتامينهاى (ب) مخصوصا ويتامين (ب 1) در معالجهء تشنج اعصاب و دردهاى سخت مورد استفاده قرار مىگيرد و تا دويست ميلى گرم آن را در 24 ساعت تجويز مى كنند.
اخيرا از اين ويتامين براى زايمان بدون درد استفاده كرده و نتيجهء مفيدى مى گيرند. زنان آبستن چه در موقع استفراغهاى حاملگى و چه در روزهاى قبل
از زايمان بايد از موادى كه داراى اين ويتامين هستند استفاده نمايند.
اين ويتامين در اثر حرارت از بين مى رود و براى استفاده از آن بايد از ميوه‌ها و سبزيهاى خام استفاده كرد. اين ويتامين با عرق از بدن خارج مىشود و كسانى كه كارهاى سخت داشته و زياد عرق مى كنند بايد مقدار بيشترى از آن را مصرف نمايند.
ويتامين (ب 2) در مايهء پنير، ميوه‌جات، سبزيجات، امعاء و احشاء و قسمتهاى داخلى شكم مانند دل و قلوه و تخم مرغ و شير و پنير و غيره از اين ويتامين ديده مىشود.
اين ويتامين در مقابل حرارت استقامت دارد و در اغذيهء پخته شده ديده مىشود و براى اشخاص بالغ در روز تا 4 ميلى گرم مورد نياز است.
علائم كمبود ويتامين (ب 2) اختلال در جذب چربيها (چنانچه مدفوع بيمار تجزيه شود در آن مقدارى چربى تجزيه نشده ديده مىشود.) ترك در لبها، عوارض چشمى به صورت ترس از نور، عوارض معدى و روده‌ها مخصوصا در اطفال و شير خواران و ضعف عمومى.
موارد استفاده - در مرض قند، ورم دهان و ترك لبها و همچنين در ضعف چشم يعنى موقعى كه چشم از نور مى ترسد بايد از غذاهايى كه داراى اين ويتامين هستند استفاده شود.
ويتامين (ب 1) و (ب 2) در پياز موجود مى باشد و همين امر سبب شده است كه در ايران بيمارى برى برى ديده نمى شود.
ويتامين (ب 6) بيماريهاى عصبى، اختلال در عضلات و اعصاب، ايجاد استفراغ در آبستنى.
ويتامين (ب 6) در تنظيم مبادلات غذايى بافتها ميانجى مى باشد. خوردن اين ويتامين براى زنان آبستن ضرورى است و بايد آن را از سيرابى و جوانهء گندم و سمنو اخذ نمايند.
ويتامين (12) اين ويتامين ضد كم خونى است و در ساختمان آن چهار در صد فلز كوبالت
يعنى لاجورد موجود است. اين ويتامين در كبد و در شير و گوشت وجود دارد. در سيرابى و امعاء نيز ديده مىشود. مى گويند اثر زيادى در نمو انسانى دارد.
ويتامين (ث) آنهايى كه نمى خواهند زود پير شوند، كسانى كه عواقب وخيم قند را ديده و از اين بيمارى گريزانند، اشخاصى كه از فشار خون بدشان مى آيد و مى خواهند هميشه آسوده باشند نبايد از مصرف ويتامين (ث) غفلت كنند. نرسيدن ويتامين (ث) به بدن، شخص را زود پير مىكند. مقاومت بدن و خون را در برابر بيماريهاى عفونى از بين مى برد و عضلات را خسته و فرسوده مى سازد. مى دانيم كه قند سوخت بدن انسان است. تمام نشاسته‌ها تبديل به قند مى شوند و با كمك ويتامين (ث) مىسوزند. اگر ويتامين (ث) در بدن نباشد، قند نمى سوزد و روى دستگاههاى تنظيم كنندهء خود فشار مى آورد و آن دستگاهها را از كار مى اندازد و همين امر سبب مىشود كه انسان مبتلا به مرض قند بيمارى اسكوربوت هم كه علامتش ورم لثه وخونريزى است از كمبود ويتامين (ث) بوجود مى آيد. از فوايد ديگر ويتامين (ث) اينست كه زخمها را زود خوب مىكند و از كرم خوردن دندان جلو گيرى مىكند.
منابع ويتامين (ث) اين ويتامين در شير، مركبات مخصوصا ليمو ترش، گل كلم، كلم پنج، كلم قمرى، جگر، فلفل سبز، طالبى، اسفناج، توت فرنگى، آناناس، شلغم، گوجه فرنگى، زرشك، تمشك، هويج، مارچوبه، سيب زمينى، هلو، نخود سبز، سيب، موز، ريواس، زغال اخته، خربزه، شاهى، تره تيزك، كدوى سبز، تره، توت سياه، شاه توت، كاهو، تمبر هندى، جعفرى، انار ترش، آلبالو و گيلاس پيدا مىشود.
ميوه‌ها و سبزيها هرچه ترش تر و سبزتر باشند ويتامين (ث) آنها زيادتر است.
در 24 ساعت انسان در حدود 75 ميلى گرم از اين ويتامين احتياج دارد و اكثر غذاها داراى اين ويتامين مى باشند.
در صد گرم فلفل سبز 220 ميلى گرم، در صد گرم آب نارنج صد ميلى گرم، در صد گرم گوجه فرنگى 13 ميلى گرم از اين ويتامين وجود دارد.
ترشى بهترين حافظ ويتامين (ث) مى باشد. قليائيات مانند جوش شيرين كه عده اى آن را به اغذايه مى زنند و شير فروشها براى جلو گيرى از ترش شدن به شير مى افزايند ويتامين (ث) را فاسد مى سازند.
حرارت هم ويتامين (ث) را منهدم مى سازد. اكسيژن هوا نيز آن را فاسد مىكند.
خشك كردن ميوه‌ها و سبزيها دشمن اين ويتامين است. شيرى كه آن را مى جوشيد، ميوه‌ها و سبزيهايى كه مىپزيد، سيب زمينى كه در انبار نگهدارى مى كنيد، سبزيهايى كه براى زمستان خشك مى نماييد، گوجه فرنگى و انار و ليمو و نارنجى را كه به صورت رب در مىآوريد، ارزش حقيقى خود را از دست مى دهند.
دخانيات ويتامين (ث) بدن را فساد مىنمايد و شخص معتاد را زود پير مىكند.
زنان معتاد كمتر باردار مى شوند و زود يائسه مى گردند. زخم معدهء معتادين دير جوش مى خورد. قطران دود كه به صورت جرم مى باشد، ايجاد سرطان مى نمايد.
در قرمه‌ها و كنسروهايى كه زياد بمانند ماده اى پيدا مىشود كه ضد ويتامين (ث) مى باشد.
هر كس كنسرو يا قرمه زياد بخورد مبتلا به كمبود ويتامين (ث) مىشود.
بهترين راه استفاده از ويتامين (ث) خوردن ميوه‌جات و سبزيجات تازه و زنده است.
ميوه‌هاى ترش، ويتامين (ث) خود را بهتر حفظ مى نمايند. بنابراين بايد بدانيد كه مركبات ترش و شيرين مفيدترند.
پرتقال ترش، ليموى ترش و آبليموى ترش مقدار زيادى ويتامين (ث) دارند و آن را حفظ مى كنند.
وقتى غذا پخته شد و مى خواهيد آن را بر داريد، چاشنى آن را بزنيد تا ويتامين
وجود در ترشى از بين نرود. مخصوصا در پختن ليمو عمانى و گوجه فرنگى اين موضوع را رعايت فرماييد.
اگر موقعى كه مركبات شيرين را از درخت مى كنند پوست آنها را به محلول پارافين آغشته نمايند و خلل و فرج پوست آنها را بگيرند ويتامين خود را حفظ خواهند كرد.
سبزيجات را در سايه خشك نماييد و آنها را در ظروف سربسته ريخته از نفوذ اكسيژن هوا محفوظ داريد تا ويتامين خود را حفط نمايند.
سيب زمينى را در خاك رس خشك و خارج از نفوذ هوا و نور نگاه داريد تا هم ويتامين خود را حفظ كند و هم سمى نشود.
خاصيت ضد پيرى آبليمو از خود ليمو زيادتر است.
ويتامين (د) به شما توصيه مى نماييم هنگامى كه به حمام مى رويد و دلاك با فشار كيسه، چربى بدن شما را لوله مىكند و به كمك صابون آن را از بين مى برد، به خاطر داشته باشيد كه اين چربيها در اثر اشعهء قرمز و حرارت آفتاب تبديل به ويتامين (د) مىشود.
ويتامين (د) در گوشت ماهى، روغن كبد ماهى، تودليهاى حيوانى، شير، خون گاو، كره، فندق، سبزيجات، نباتات تازه، دانه كاكائو و بعضى قارچها وجود دارد.
ميوه‌ها و سبزيجات بايد در آفتاب بمانند تا ويتامين (د) آنها حفظ شود.
كمبود اين ويتامين نظم آهك و فسفر را مختل مى سازد و زنان بار دار و همچنين كسانى كه با كارهاى فكرى سر و كار دارند و نيز حسابداران، بايد از اين ويتامين زيادتر استعمال نمايند.
كسانى كه زياد مطالعه مى كنند از اين ويتامين زياد مصرف دارند. اين ويتامين در شد اطفال و در آوردن دندان مؤثر است. در نرمى استخوان كودكان، نرمى استخوان بزرگسالان در رعشه مربوط به غدد تيروئيد مفيد است. استفاده
از آفتاب و خوردن اين مواد ضرورى است.
اگر سبزى و ذخيرهء زمستان خود را در آفتاب بگذاريم ويتامين (د) آن فاسد مىشود. بنابراين چاره اى نداريم جز اينكه هميشه سبزيجات و ميوه‌جات را تازه و زنده بخوريم.
اگر ويتامين (د) زياد به بدن برسد توليد اختلالاتى مى نمايد كه سرانجام آن مرگ است. در موقع تشريح اين بيمارى مشاهده مىشود كه مقادير زيادى كلسيم در نسوج و عروق و مجارى رسوب كرده است.
ويتامين (اى) اين ويتامين با قواى شهوانى ارتباط دارد. معمولا زنان در ابتداى يائسگى به عوارضى دچار مىشوند كه علاج آنها اين ويتامين مى باشد.
عقيم شدن مردان و نازايى زنان تا اندازه اى مربوط به اين ويتامين است.
كمبود اين ويتامين در زنان باعث سقط جنين مىشود و بانوانى كه رحم آنها قدرت نگهدارى جنين را ندارد بايد از اين ويتامين استفاده نمايند. كمبود اين ويتامين موجب عنن مىشود و زنان را هم به آميزش بىرغبت مى نمايد. عمل اعصاب و عضلات را مختل مى سازد. قواى باصره و سامعه را ضعيف مىكند.
بچه‌هاى نارس نيز به علت كمبود اين ويتامين در بدن مادر در ماه هفتم متولد مى شوند. اين ويتامين عمل اكسيژن را ميانجى مىشود و فوايد آن مربوط به همين خاصيت است. نطفه و جنين احتياج به تنفس دارند فقدان اين ويتامين آنها را خفه مىكند.
فوايد ويتامين (اى) حالت زنانه را مرتب مىكند و عوارض يائسگى را درمان مى نمايد. بعضى از نازاييها را درمان مىكند. نطفه‌هاى ضعيف را قوى مى سازد. از سقط جنين جلو گيرى مىكند. استعداد به زايمان نارس را بر طرف مى سازد. از تلف شدن جنين در رحم و نطفه در صلب جلو گيرى مىكند.
يكى ديگر از خواص مهم اين ويتامين اين است كه حافظ ويتامين (آ) و كاروتن بوده و مانع خراب شدن آنها مى گردد.
چه غذاهايى ويتامين (اى) دارند روغنهاى نباتى مخصوصا روغن جوانهء گندم و جوانه‌هاى ساير غلات از اين ويتامين زياد داند. در دانه و برگ كاهو و زردهء تخم مرغ و جگر يافت مىشود.
روغن زيتون، كنجد، خشخاش، منداب و پسته شام از اين ويتامين دارند. كره نيز داراى اين ويتامين است. اين ويتامين در حرارت مقاومت مىكند بنابراين در روغن خوراكى نيز پيدا مىشود.
اكسيژن هوا و اشعهء ماوراء بنفش آن را فاسد مى نمايد.
بهترين وسيلهء استفاده از آن خوردن سمنو و جوانهء گندم است كه با شير جوشانده و پخته باشند.
ويتامين (ك) اين ويتامين نيز محلول در چربيهاست. در تمام سبزيها مخصوصا برگ بلوط، گل كلم، اسفناج، گزنه، شبدر و يونجه يافت مىشود. گوجه فرنگى و توت فرنگى و سيب زمينى نيز از اين ويتامين دارند.
برگ سبز غلات نيز داراى اين ويتامين است. ميكربهايى كه در امعاء انسان زندگى مى كنند آن را مىسازند و چون نوزادان در سه روز اول تولد از اين ميكربها ندارند، مادران بايد در روزهاى اول وضع حمل، مقدارى از غذاهائى كه ويتامين (ك) دارند مصرف نمايند تا كودكان آنها دچار خونريزى نشوند و بند ناف آنها زود جدا شود وخونريزى ننمايد.
كمبود اين ويتامين انعقاد خون را از بين مى برد و خون دماغ مى نمايد.
خونريزيهاى پس از سقط و پس از زايمان به علت كمبود اين ويتامين است.
كمبود ويتامين (ك) جذب چربيها را مختل مى سازد و ايجاد ورم روده و ورم كبد مى نمايد.
عارضه‌هاى خونى چشم نيز اثر كمبود اين ويتامين مى باشد. قبل از زايمان و قبل از جراحى و كشيدن دندان بايد از موادى كه داراى اين ويتامين مىباشند مصرف شود.
اين ويتامين با كمك املاح صفراوى جذب مىشود. افراط در خوردن اين ويتامين خون را غليظ مى نمايد و مفيد نيست.
ويتامينهاى (پ پ) اشخاصى كه با آرد ذرت تغذيه مى نمايند مبتلا به بيمارى مخصوصى مى گردند كه برص نام دارد. علامت آن بثور * جلدى، اختلال در هضم غذا و قواى روحى است.
اين بيمارى نتيجهء كمبود ويتامين (پ پ) و مواد سفيده اى مى باشد و چون آرد ذرت داراى ماده اى ضد اين ويتامين است سبب ايجاد آن مى گردد. ولى اگر آن موادى كه داراى اين ويتامين هستند مصرف شود و مواد سفيده اى كافى خورده شود چنين عارضه اى ايجاد نمى گردد.
انسان در 24 ساعت حداقل پنجاه ميلى گرم ويتامين (پ پ) لازم دارد. در صورتى كه ميوه‌ها و سبزيها فقط يك ميلى گرم و در صد گرم از اين ويتامين دارند و اگر انسان بخواهد آن را از نباتات تأمين كند بايد حداقل پنج كيلو غذا بخورد و حال آنكه معدهء انسان گنجايش چنين ظرفيتى را ندارد.
يكى ديگر از مواد مورد احتياج بدن انسان مواد سفيده‌اى است كه براى هر كيلو وزن 75 / 1 گرم در بيست و چهار ساعت لازم است و چنانچه بخواهيم اين ماده را از غلات و ميوه‌جات و سبزيجات بگيريم حداقل بايد بيست و پنج كيلو از آنها را در شبانه روز بخوريم. ولى چون اين ماده در تخم مرغ، پنير، ماست، شير، كله و پاچه و تودليها زياد است و در گوشت نيز موجود است، اين است كه انسان بايد از اين مواد نيز استفاده كند. در بين خوراكيها فقط قارچها هستند كه مى توانند جانشين گوشت شوند.
يك كيلو قارچ معادل دويست و پنجاه گرم گوشت مى باشد. عضلات، مغز و امعاء، ناخن، ماهيچه‌ها، مو و ساير قسمتهاى بدن ما احتياج به مواد سفيده‌اى دارند. زيبايى اندام مرهون اين مواد است.
مواد سفيده اى هستند كه به گوشت بدن ما خاصيت ارتجاعى مى دهند و خوراك خون ما مىباشند. فرمانهايى كه در معدهء ما زندگانى مىكنند از اين مواد تغذيه مى نمايند، غدد ما براى ترشحات خود به مواد سفيده اى احتياج دارند.
مواد سفيده اى خون را ترش مى كنند و تعادل ترشى و قليايى آن را حفظ مى نمايند.
اين مواد در غلات، آجيلها، گردو، لوبيا، باقلا، جو و گندم هم موجود است، ولى مقدارش كم است و ما بايد از مواد حيوانى استفاده كنيم تا دچار كمبود آنها نشويم.
معمولا هجده در صد غذاى ما را بايد مواد سفيده اى تشكيل دهند وبيش از اين مقدار براى بدن ما سم مى باشد.
از اين هجده در صد، هشت در صد آن را بايد از لبنيات و غلات و ميوه‌جات تهيه كنيم و اجازه داريم ده در صد بقيه را از گوشت و امعاء و احشاء حيوانى به دست آوريم، ولى نبايد از صد گرم در بيست و چهار ساعت تجاوز نمايد، زيرا مقدار خوراك گوشت براى اشخاص بالغ در شبانه روز صد گرم مى باشد.
فوايد ويتامين (پ پ) اين ويتامين اختلالات عصبى را معالجه مىكند و از سرما خوردگى دست و پا جلوگيرى مى نمايد. حركات و ترشحات معده را زياد مىكند و عوامل زندهء خون را تقويت وحفظ مى نمايد.
اين ويتامين ضد سم ويتامينهاى (ب 1) و ويتامين (ث) مى باشد و چنانچه از آنها زياد مصرف شود مخصوصا اگر زياد تزريق گردد ترشحات بدن، مخصوصا آب دهان و ترشح غدد دستگاه هضم زياد مىشود و علائم كمبود اين ويتامين ظاهر
مى گردد و معالجهء آن غذاهايى است كه از اين ويتامين داشته باشند.
ويتامين (پ پ) عروق جلدى بدن را باز مىكند و سبب زيبايى مى گردد و كمبود آن توليد امراض جلدى از قبيل اگزما و جوش و غرور و سودا مى نمايد.
مى گويند براى بعضى از كچليها مفيد است و اختلالات ناشى از داروهايى را كه سولفاميد ناميده مىشود بر طرف مى نمايد.
كمبود اين ويتامين ضايعات پوستى را ايجاد مى نمايد و به زبان صدمه زده و لكنت مى آورد.
اين ويتامين در سبوس برنج، در دل و قلوه و جگر، در مغز و همچنين در زردهء تخم مرغ پيدا مىشود. تخم كبوتر از اين ويتامين زيادتر دارد و به همين جهت آن را براى لكنت زبان تجويز مىكنند.
ويتامين (ف) روغنهاى حيوانى و نباتى و مخصوصا روغن جوانهء گندم و بعضى از اقسام روغن ماهى و كوهان شتر، داراى چربى مخصوصى هستند كه ويتامين (ف) ناميده مىشود.
اين ويتامين براى رشد نمو اطفال و رشد و نمو ناخن ضرورى است و روى اين اصل ماليدن روغنها مخصوصا روغن جوانهء گندم از ريزش مو جلو گيرى مى نمايد.
در سوداى اطفال مفيد است، رشكا را هم معالجه مى نمايد. در جوش دادن زخمها با ويتامين (آ) همكارى مى نمايد. ممكن است اثر مغز حرام در جوش دادن زخمها مربوط به اين ويتامين باشد.
غير از ويتامينهايى كه شرح داديم ويتامينهاى ديگرى هم كشف شده است.
مثلا در اسفناج ماده‌اى پيدا كرده‌اند كه ضد كم خونى است و آن را ويتامين (ب - پ) ناميده اند.
يك نوع ويتامين (ب) ديگر هم پيدا كرده و آن را اسيد پانتونيك ناميده اند كه در جگر و گوجه فرنگى پيدا مىشود و براى معالجهء ريزش مو مفيد است.
يرقان (زردى) مرضى است كه در اثر بيمارى كبد و اختلال عمل آن و ماندن صفرا در خون بروز مىكند و پوست بدن و سفيدى داخل چشم زرد مىشود.
خيار ادرار را زياد مىكند و يرقان را درمان مى نمايد. مخصوصا آب خيار براى رفع يرقان بسيار مفيد است و سابقا كه دستگاههاى آبگيرى نبود خيارهاى رسيده و زرد شده را آب تراش كرده و براى رفع يرقان مى خوردند. خيار داراى سلولز زيادى است و روى اين اصل آب خيار ملين خوبى مى باشد، تا بتواند سلولز را رفع كند. اگر خيار را نجويد عينا دفع مىشود و مفيد نيست. بنابراين خيار را بايد خوب جويد. جوشاندهء پوست خيار هم دافع يرقان مى باشد.
جوشاندهء برگهاى تازه و جوانهء بوتهء توت فرنگى به مقدار يك مشت در نيم ليتر آب، عليه يرقان مصرف مىشود.
دم كردهء برگ خشك درخت انگور (مو) به مقدار بيست و پنج گرم در يك ليتر آب در مورد يرقان توصيه شده است.
براى معالجه يرقان و بيمارى بايد هر روز پانزده تا بيست ليمو را مصرف كرد.
آب انگور در معالجهء يرقان بعنوان يك داروى مؤثر تجويز مىشود.
اگر پسته را با پوست نازك كه روى مغز پسته است بخورند، يرقان
را درمان مىكند.
نوشيدن بيست گرم آب برگ و ساقهء ترب با نمك، جهت باز كردن كبد و رفع يرقان سودمند مىباشد.
نعناع ضد يرقان مىباشد.
دو عدد ليمو را با پوست برش برش كنيد و در يك ليتر آب داغ، دو ساعت بخيسانيد. بعد آن را صاف كنيد و با شكر شيرين كنيد. اگر يرقان گرفته و زرد شده‌ايد هر روز يك ليتر از اين شربت را بتدريج بنوشيد. اين شربت اثر خوبى در جلو گيرى از قىهاى ناشى از يرقان دارد.
جوشانده برگ كرفس مقوى و مدر است و در بيماريهاى يرقان فوق العاده مهم و مؤثر است.
زرد چوبه درمان يرقان است.
براى درمان يرقان آب انار ترش و شيرين زياد بخورند. مداومت بر نوشيدن آب يا عرق كاسنى نمايند. آب هندوانه، آب ليمو شيرين، همراه شير خشت و ترنجبين بياشامند. شربت آلو، شربت انار، سكنجبين ساده ترش، شيره كاسنى بنوشند. ماهى صخره (ماهىهاى كوچكى كه در آب قناتها و كنار نهرها زيست مىكند) روزى چند دانه از آنها را زنده بلع نمايند، يا با سركه پخته يا با آبغوره و آب انار ترش غذا بپزند. در آب جوشانده ى كدو، بنفشه و نيلوفر بنشينند و بدن را بشويند.
محل سكونت را خنك و مرطوب و مزاج را نرم بدارند. قى بكنند، نمك نخورند، استحمام با آب شيرين نمايند.
براى غذا گوشت بزغاله همراه نخود، كدو، ماش، گشنيز، آب زرشك يا آب انار، يا آب تمر هندى بخورند. اگر بعد از علاج، زردى چشم باقى باشد سركهء كهنه
ببويند، آب برگ چغندر كه با روغن زيتون خالص پخته باشند در بينى بچكانند، سركه و گلاب يا آب انار ترش در چشم بريزند.
مصرف ترب قرمز در صبح ناشتا براى اشخاص مبتلا به يرقان توصيه شده است.
ريشه‌هاى دو سالهء جعفرى كه در حرارت كوره به سرعت پخته شود و چهل گرم آن را در يك ليتر آب بجوشانيد، براى معالجه يرقان مفيد است.
جوشاندهء تخم جعفرى به مقدار 100 تا 120 گرم يك ليتر آب براى معالجه يرقان مفيد است.
كاهو براى درمان يرقان اثرات مفيدى دارد.
دمكرده برگ كاسنى وحشى به مقدار 25 گرم در يك ليتر آب، در مورد يرقان مصرف مىشود.
آب هويج خام را صبح ناشتا يك ليوان بخوريد، براى معالجه يرقان مفيد است.
سى گرم دم گيلاس را در يك ليتر آب به مدت ده دقيقه بجوشانيد و براى معالجه يرقان مصرف كنيد.
رازيانه براى درمان يرقان به كار مى رود.
شاه تره در بيمارى يرقان مصرف مىشود. مقدار مصرف آن روزى دو فنجان دمكرده 30 تا 50 گرم شاه تره در يك ليتر آب است.
جوشانده 15 إلى 25 گرم گل گندم در يك ليتر آب براى درمان يرقان مصرف مىشود.
جوشانده گل گاو زبان به مقدار 10 گرم در يك ليتر آب، ضد يرقان است.
اكليل كوهى براى درمان يرقان مصرف مىشود.
شربت غليظى كه از نوك مارچوبه تهيه مىشود به مقدار سه قاشق سوپخورى در روز براى بيمارى يرقان مصرف مىشود.
براى تهيهء اين شربت بايد سرهاى مارچوبه را در هاون كوبيده و شيرهء آن را كشيد، و چند ساعت بعد وقتى ته نشين شد آن را صاف كرد، سپس آن را در " بن مارى " ريخت و در مقابل صد گرم اين شربت صد و هشتاد گرم شكر به آن اضافه نمود و به هم زد تا اينكه شربت به قوام بيايد. سپس آن را در بطرى دربسته اى ريخته و در آن را محكم بسته و در جاى خشكى آن را حفظ كرد.
بيست تا بيست و پنج گرم پوست ريشه‌هاى زرشك را در نيم ليتر آب سرد، ده تا پانزده دقيقه بگذاريد بخيسد. بعد آن را روى آتش بگذاريد تا به جوش بيايد. سپس آن را صاف كنيد و با شكر شيرين كنيد و بعد از غذا يك فنجان از آن را بنوشيد.
اين جوشانده براى معالجهء يرقان و سنگ كيسهء صفرا اعجاز مىكند.
يبوست معنى ابتلاء به يبوست اينست: مواد غير ضرورى و سمى را داخل تن نگهداشتن و تن را بدينوسيله مسموم گردانيدن.
مىتوان گفت كه يبوست در توليد سرطان و قرحه‌هاى معدى عامل مهمى است.
يك رودهء يبوست دار سرچشمه خطرناكى از ميكروب سازى، تخمير و فساد غذاهاست.
رودهء مسدود در اثر يبوست، تمام دستگاه بدن را مسموم مىسازد. كبد، كليه‌ها ريه‌ها، خون و مثل اينها از كار طبيعى و عادى خود باز مىمانند و مسموم مىشوند.
كسانى كه غذاهاى خيلى پخته، رنگ زده، آغشته با مواد شيميائى، كنسرو، نان سفيد، محصولات مصنوعى و نان شيرينيهاى تجارتى را مىخورند خود را مبتلا به يبوست و يا اسهال مىكنند.
كسانى كه در يك جا مىنشينند و حركت نمىكنند از مبتلايان به يبوست هستند.
كسانى كه ساعتها از اوقات روز خود را در اتوموبيل، اداره، و يا پشت ميز مى نشينند، عضلات شكم خود را ضعيف مىسازند و كار دستگاه روده‌هاى خويش را به بىنظمى و ضعف سوق ميدهند.
بد جويدن غذا در پيدايش يبوست خيلى اثر دارد.
توصيه مىشود كه براى ورزش روده‌ها بايد به پشت خوابيد و ساق پاها را بلند كرد و پائين و بالا برد.
خيسانده و يا دمكرده و جوشاندهء گلها و گياهان شفا بخش را براى درمان يبوست و به كار افتادن طبيعى روده‌ها تجويز مىكنند.
داروهاى مسهلى بايد از رديف مصرف خارج شود و در صورت يبوستهاى شديد و مشكل بايد آب مخلوط با آب ليمو را تنقيه كرد.
امساك بسيار مهم است. بايد متناوبا روزه گرفت. روزه به جهاز هاضمه فرصت آسايش مىدهد و آن را توانا مىگرداند و بدينسان مواد سمى كه ممكنست در معده جمع شده باشد، دفع مىگردد.
به خاطر داشته باشيد خوب كار كردن روده‌ها يكى از شرايط اصلى تندرستى كامل و طول عمر است. غذاهاى طبيعى، دستگاه بدن را كاملا غذا مىدهد. روده‌ها را به تخليه مدفوع واميدارد و از حداكثر نشاط و سر زندگى نگهدارى مىكند.
غذاهايى كه بيشتر توليد يبوست مى نمايد.
گوشت گاو و بز و خرگوش - ماهيهاى بزرگ و كنسروهاى ماهى - چاشنيهاى مصنوعى - خامه - آردهاى نرم كه سبوس آنها گرفته شده است - شوكولات - شير جوشيده - پنيرهاى فاسد و كهنه - شيرهاى غليظ قند دار - شيرينيهاى تازه - روغنهاى تقلبى پيه دار - نان سفيد و بيسكويتها - شيرينيهاى خشك - رشته فرنگى.
سيب زمينى مخصوصا سرخ كردهء آن - نخود - لوبيا باقلا و باقلاى چينى - انواع ساندويچ - شاه بلوط بوداده - موز خام و پخته - سفيده و زردهء تخم مرغ توليد يبوست مى كنند.
برنج از حبوباتى است كه سلولز زيادى ندارد و وقتى پوست آن گرفته شود به صورت برنج صاف وصيقلى در آيد به كلى سلولز خود را از دست مىدهد و خاصيت قبض كننده پيدا كرده و موجب يبوست مىشود.
چون موز از لحاظ سلولز و اسيدهاى آلى فقير مىباشد مصرف آن توليد يبوست مىكند. به همين علت توصيه شده اشخاصى كه مبتلا به يبوست هستند موز نخورند.
خرمالو توليد يبوست مىكند.
از روشهاى معالجه يبوست، درمان با آب است به اين طريق كه:
وان را بايد پر از آب كرد بطورى كه موقعى كه مريض در آن مىنشيند آب در اطرافش بريزد.
در تابستان اگر آب خنك نباشد بيد آن را با يخ خنك كرد. اگر يخ نباشد مىتوان با ريختن آب توى كوزه در هنگام شب آن را خنك كرد. مريض بايد در وان بنشيند ولى پاهايش بايستى از وان خارج باشد. سپس مريض بايد با حوله تر، شكم خود را با ملايمت ماساژ بدهد.
مدت استحمام بايد 5 إلى 30 دقيقه و در صورت لزوم يك ساعت طول بكشد.
پس از استحمام، مريض بايد با حوله خود را خشك كرده ماساژ بدهد و سپس در بستر به استراحت بپردازد. اين حمام در معالجه يبوست مؤثر است.
انگور يبوست مزاج را كه ام الامراض است بر طرف مىكند. كسانى كه مبتلا به يبوست هستند بايد انگور را حتما با پوست و هسته بخورند.
براى اينكه اثرى مفيد بدست آوريم بايد انگور ترش را با انگور شيرين باهم بخوريم و حمام آفتاب بگيريم و كمپرس گرم روى شكم بگذاريم و از دوش گرفتن غافل نباشيم.
بايد توجه كامل كنيم كه پوست و هستهء انگور خوب جويده شود با بزاق دهان مخلوط گردد و سپس فرو داده شود و بايد در طى روز، گاه به گاه شكم را با دستان خويش مالش دهيم.
براى اينكه تخليهء مدفوع شروع شود، توصيه مىشود كه انگور را با گلابى تازه يا تمر هندى جوشانده و يا با آلوى خشك يا تازه كه خام يا پخته باشد تركيب كنيد.
همينطور براى كمك به رفع يبوست مىتوانيد انگور را با پرتقال، توت فرنگى يا آلبالو و گيلاس مصرف كنيد.
يك ماه يا دو ماه كه گذشت و كار روده‌هاى شما منظم شد مىتوانيد يك وعده غذاى خود را از گندم پخته با پوست و پياز ترتيب دهيد.
در اينجا به بيمارانى كه مبتلا به يبوست دائمى هستند توصيه مىشود كه دورهء صغير رژيم انگور را با ميوه‌ها ديگر بگيرند و بعد از اينكه شش روز فقط رژيم انگور داشتند سوپ گندم كامل و يا نان كامل برشته را مصرف كنند.
آب انگور در زنان بار دار به علت تنبلى روده‌ها كه تقريبا هميشه همراه با حاملگى است و خيلى زود و به سهولت دچار مسموميت مى شوند بسيار مفيد واقع مىشود.
ميوهء گلابى ملين و آب آن مسهلى قوى است.
وقتى مى خواهيد از گلابى آب بگيريد آن را با پوست و مغز و دانه زير فشار بگذاريد تا مواد مفيد بيشترى از آن گرفته شود.
صرف يك قاشق سوپخورى روغن زيتون، براى تقويت مزاج و رفع يبوست سودمند است.
خوردن پرتقال بعد از غذا و به عنوان دسر، به هضم غذا و انجام وظايف روده كمك بزرگى مىكند. به همين جهت است كه مصرف پرتقال بعد از غذا را اشخاصى كه سوء هاضمه دارند و يا مبتلا به يبوستهاى مزمن شده اند توصيه مىكنند.
پرتقال را براى رفع يبوست بچه‌ها خيلى تجويز مى كنند.
پرتقال با زرد آلو، آلو، خربزه و گلابى ضد يبوست است.
براى معالجه و درمان يبوست با پرتقال بايد سى دقيقه پوست يك پرتقال و
يا نارنج تازه را در آب جوشانيد و اين آب را كه خيلى تلخ و گس است دور ريخت و دوباره پوست پرتقال و يا نارنج را در آبى كه با قند و يا شكر شيرين شده است بيست دقيقه جوشانيد.
مقدار قند و يا شكر كه براى آن لازم است، بيست گرم قند و يا شكر در مقابل يك ليتر آب است و بايد آن را در بشقابى گذاشت تا خشك شود و پس از آن صبحها ناشتا مصرف كرد، يا شبها بعد از سه ساعت كه از صرف شام گذشته باشد خورد.
هضم پوست پرتقالى كه به اين ترتيب تهيه شده نامطبوع و مشكل نيست و مصرف آن موجب اين مىشود كه فورا ملح مخصوصى كه همراه با بلغم است بوجود آيد كه موجب تسهيل در تخليهء مدفوع گردد.
براى معالجهء يبوست با پرتقال، بايد آن خوراكيهايى را كه يبوست ميآورد از برنامهء غذايى حذف كرد و با ارادهء كامل به معالجهء منظم پرتقال پرداخت و هر روز چهار تا پنج كيلو پرتقال را همانطور كه هست خورد و يا آب آن را گرفت و مصرف كرد.
روز اول بايد يك كيلو پرتقال مصرف كرد و بعد رفته رفته مقدار آن را به چهار، تا پنج كيلو رسانيد.
با پرتقال و نان كامل مىتوان شديد ترين يبوستهاى مزمن را معالجه كرد و بهبودى بخشيد، زيرا سلولزهاى نباتى پرتقال و سبوس نان كامل، چون جارويى، فضولات روده‌ها را به خارج دفع مىكند.
اسفناج خاصيت ملين دارد و مادهء كلروفيلى كه در آن است، عضلات روده‌ها را تحريك كرده و سلولزهاى آن تخليه مدفوع را آسان مى سازد. به همين دليل آن را به اشخاص مبتلا به يبوست توصيه مى كنند.
دم كردهء تخم اسفناج به مقدار پنج تا ده گرم براى يك فنجان آب، داروى ملين و مفيدى است كه در معالجهء يبوست معجزه مىكند.
تره فرنگى داراى خواص ملين قابل توجهى است.
براى رفع يبوست بچه‌هاى شير خوار، يك پوارو خيلى كوچك و نازك را در مقعد آنها فرو كنيد تا مدتى بماند و بعد بيرون آوريد.
ترخون براى رفع يبوست مفيد است. جوشانده آن به مقدار بيست و پنج، تا سى گرم در يك ليتر آب توصيه مىشود.
ترشك خواص ملينى دارد و سوپى از آن در ست مى كنند كه براى رفع يبوست مفيد است.
براى تهيهء اين سوپ بايد چهل گرم ترشك، بيست گرم كاهو، بيست گرم پوارو، بيست گرم كاسنى زرد، پنج كرم كره، يك ليتر آب را بدون نمك مصرف كنيد.
جوشانده چغندر به مقدار بيست و پنج تا 50 گرم در يك ليتر آب، براى يبوست توصيه مىشود.
دم كرده تخم رازيانه به مقدار پانزده گرم در يك ليتر آب، يا هر غذا اگر يك فنجان آن صرف شود براى يبوست تجويز شده است.
كمپوت و مرباى ريواس ملين است.
ريشه‌هاى بعضى از انواع ريواس را اگر خشك كنند و بسايند، گرد زرد رنگى بوجود مى آيد كه در داروخانه‌ها وجود دارد و به مصارف طبى مىرسد و آن را ريوند چينى مىگويند.
اگر گرد ريوند چينى را به مقدار دو تا سه گرم با كمى عسل مخلوط كنند داروى ملين ملايمى را بدست مىدهد كه توليد دل درد نمىكند و معده و روده‌ها را هم خسته نمىسازد.
در مصرف گرد ريوند چينى نبايد زياده روى و اسراف كرد، زيرا در بسيارى از اشخاص بعد از اينكه مسهل را در آنها انجام مىدهد آنها را مبتلا به يبوست مىسازد.
سيب زمينى ترشى داراى روغنهاى نباتى به شكل موسيلاژ (لعاب نباتى) مى باشد و چون اعمال روده‌ها را مرتب مىكند براى اشخاصى كه مبتلا به يبوست هستند مصرف آن مفيد مىباشد.
مصرف جوشانده شصت گرم كاهو در يك ليتر آب براى رفع يبوست مفيد است چون كاهو داراى سلولزهاى فراوان است و تخليه مدفوع را آسان مى سازد.
شيرهء تخم كدو داروى ملينى است و اگر كسى مبتلا به يبوستهاى خيلى سخت باشد و صبح ناشتا يك فنجان كوچك از آن را سر بكشد به زودى از شر يبوست راحت خواهد شد.
براى اشخاصى كه به يبوست عادى مبتلا هستند در طى صرف غذا مخلوطى از كاهو، كرفس، هويج و گل كلم خام را ريز ريز كرده و با آب گوجه فرنگى خام چاشنى زده و تجويز مى كنند.
هويج مثل تمام سبزيها و بيشتر از همهء آنها اعمال روده‌ها را منظم مىكند و مصرف آن براى يبوست مفيد است.
هويج، مدفوع را بر عكس رژيم گوشتى نرم مىكند، به همين جهت بايد خوراكهايى را كه از گوشت تهيه مىشود با هويج مصرف كرد.
در مورد يبوست بايد سوپى را كه از يك كيلو هويج درست شده است و دو ساعت در يك ليتر آب جوشيده و بعد از صافى كه مخصوص پوره هويج است آن را رد كرده اند مصرف نمود.
منحصرا بايد به بچه همين سوپ را داد تا اينكه روز سوم كه اولين تخليهء
شكم صورت مىگيرد رفته رفته از روز سوم بايد مقدار سوپ را كم كرده و بجاى آن، شير اضافه كرد و بعد از روز پنجم يا ششم بايد جيرهء معمولى شير را به بچه داد.
انجير چون داراى دانه‌هاى ريزى است بر روى معده و روده‌ها خاصيت تقويت كننده و ملين دارد.
اگر انجير را بپزند و به شكل كمپوت يا مربا در آورند براى اشخاصى كه سوء هاضمه يا يبوست دارند مفيد است و براى پختن انجير هم قند يا شكر زياد لازم نيست چون خود انجير داراى مواد قندى است.
براى درمان يبوست با انجير مىتوانيد در ظرفى كه در آن شير ريخته شده سه انجير خشك را كه چهار قسمت شده با دوازده كشمش بيندازيد و بجوشانيد و صبح ناشتا آن را بخوريد.
يا بهتر است چهار انجير خشك را در ليوانى كه يك چهارم آن شير يا آب است بپزيد. همين كه محتوى آن به يك چهارم رسيد و با جوشيدن، حجم آن كم شد آن را صاف كنيد و شيرهء آن را مصرف نمائيد.
اگر شصت گرم گل هلو را در يك ليتر آب دم كنند، دمكرده اى بوجود مىآيد كه وقتى به بچه‌ها داده شود يبوست آنان به كلى بر طرف مىشود.
شربت غليظ گل هلو داروئى است كه دشمن سرسخت يبوست مىباشد و براى كسانى كه داراى معدهء حساس هستند توصيه شده است.
زرد آلو اگر در آب خيس شود يبوست را بر طرف مىسازد.
اگر شاه توت را صبح ناشتا بخورند ملين است و مثل مسهل كار مىكند.
اگر كسى مبتلا به يبوست مزمن و مدتى فقط خرما بخورد يبوست او به كلى رفع خواهد شد.
اگر سيب را موقع خواب با پوست آن بخورند به شرطى كه به خوبى بجوند
و فرو دهند براى يبوستهاى مزمن و سخت، فوق العاده مفيد است و پس از چندى عمل روده‌ها را به صورت طبيعى و عادى در آورده و يبوست را رفع مىكند.
املاح معدنى توت فرنگى، خاصيت مسهلى به آن بخشيده است زيرا اين املاح عضلات روده‌ها را به انبساط و انقباض وادار مىكند و به همين جهت هم آن را براى كسانى كه مبتلا به يبوست هستند تجويز مىكنند.
تخم و دانه‌هايى كه در تمشك هست و اغلب با دندان هم جويده نمى شود وقتى خورده شوند در معالجهء يبوست و خشكى مزاج بطور طبيعى بسيار مؤثر است و سبب مىشود كه يبوست به كلى رفع گردد.
دمكردهء سى گرم برگ و 15 گرم شكوفهء درخت بادام، مخلوطى را بوجود مى آورد كه مسهل خواهد بود.
آلوى خيلى تازه و رسيده را اگر صبح ناشتا با نان چاودار بجاى صبحانه بخورند غذايى كامل عليه يبوست مزمن است و كسانى كه نمى توانند آلو يا آلوچهء تازه و رسيده را خام بخورند مى توانند آن را مربا يا كمپوت كرده و بخورند.
كمپوت آلوچهء خشك داروى ممتازى براى معالجه و رفع يبوست مى باشد.
براى معالجه و درمان يبوست مزمن سخت، از آلوى سياه خشك يا آلوچه مىتوان كمك گرفت در اين مورد آلوى سياه يا آلوچه، يك چارهء اصلى و قطعى است و براى تهيهء آن بايد چنين عمل كنيد:
هشت عدد آلوچهء خشك را مدت دوازده ساعت آب كنيد، بعد مدت ده دقيقه بدون اينكه قند يا شكر در آن بريزيد آن را روى آتش بگذاريد و بپزيد و در همان حين كه مشغول جوشيدن و پختن است كمى آبليمو به آن اضافه كنيد و اين آلوچه‌هاى پخته را صبح ناشتا و شب هنگام خواب با دو عدد سيب درختى كاملا رسيده بخوريد و بخوابيد. پيش از ظهرها هم هر دفعه دو ليوان آب طبيعى خالص را بنوشيد.
مصرف نخود براى كسانى كه يبوست دارند توصيه مىشود. شاهى به مزاج لينت مى بخشد. كلم نيز خاصيت ملين دارد.
در هنگام يبوست مصرف گوجه فرنگى را توصيه مىكنند.
عسل براى اشخاصى كه مبتلا به يبوست شده اند مؤثر است زيرا داراى خاصيت لينت آور كامل مىباشد و به علاوه شيرين است.
تمر هندى ملين است و براى لينت مزاج به صورت دم كرده، 20 در هزار به كار مى رود.
شير خشت بعنوان مسهل در رفع سوء هضم اطفال به كار مىرود. دو سه نخود شير خشت را در آب ولرم حل كرده، پس از صاف كردن به طفل بخورانيد.
روغن كرچك مسهلى است بسيار قوى و عامل مسهلى آن اسيد ريسينوليك است.
مقدار خوراك در بزرگسالان 45 گرم و در خردسالان يك قاشق سوپخورى است. پس از خوردن كرچك بايد تا مدت 3 ساعت از خوردن هر نوع غذا خوددارى كرد. براى خوش طعم كردن روغن كرچك چند قطره اسانس نعناع در آن مىريزند و يا آن را با ليمو ترش مىخورند.
علف سنا از مسهلهاى بسيار قوى است و چنانچه مادران شير ده، دمكردهء سنا بخورند، شيرشان خاصيت مسهلى پيدا مىكند و در مزاج طفل شيرخوار آنها، اثر مسهل مىگذارد و سبب تخليهء مدفوع مىشود.
چون سنا مسهلى بسيار قوى است در بعضى افراد ممكنست توليد قولنج و دل درد كند. به همين جهت سنا را با انيسون و تخم گشنيز و يا دارچين مخلوط كرده و مصرف مىكنند تا اثر سوء آن بر طرف شود.
فلوس، ملين و مسهل است، مكيدن آن هم مطبوعتر از جوشانده‌اش هست و خاصيت مسهل را هم دارد.
طريقهء تهيهء جوشاندهء آن اينست كه 60 گرم فلوس را در نيم ليتر آب به مدت ده دقيقه مىجوشاند.
گلسرخ به عنوان مسهل مخلوط با سنا (به مقدار مساوى 20 گرم) توصيه مىشود. گل قند كه گلسرخ تهيه مىشود، مسهلى قوى است.
طرز تهيهء گل قند از اين قرار است: گل سرخ را سائيده و با قند نرم سائيده شده كه 2 برابر گل باشد ممزوج نموده با گلاب خمير نمايند و در آفتاب بگذارند، پارچهء تميز نازكى بر روى آن بيندازند كه هم مگس و زنبور بر روى آن ننشيند و هم از گرد و غبار محفوظ بماند تا چند روزى كه خشك شود. باز مقدار 30 مثقال قند ديگر بسايند با گلاب مخلوط نموده و با گل سرخ قبلى كه در آفتاب بوده مخلوط نمايند و مجددا در آفتاب گذارند تا خشك شود. بعد مقدار 40 مثقال ديگر قند سائيده را با گلاب مخلوط نموده با گل خشك شدهء موجود در آفتاب ممزوج نمايند، سه روز ديگر هم در آفتاب بماند گل قند بدست خواهد آمد. براى هر خوراك 12 مثقال از آن كافى است.
براى درمان يبوست، ماست 5 سير، گل سرخ، زنيون، باديان، از هر كدام 2 مثقال، فلفل نرم شش نخود، كشمش سبز يك سير را مخلوط نموده با نان عوض نهار ميل نمايند كار كن بسيار نافعى مىباشد.
آش از برنج، تره، جعفرى بپزيد يك ربع قبل از اينكه غذا را ميل نمائيد 8 مثقال گل سرخ را نرم سائيده داخل غذا بريزيد، قدرى كه جوشيد و غليان آمد غذا را ميل نمائيد. اين آش گل سرخ از هر مسهل و كار كنى قويتر است و معده را از باد و انگل، ضد عفونى مىكند و اخلاط فاسد را به كلى از بين مىبرد و بعد اشتها را زياد مينمايند.
يك كيلو آب هندوانه را با 50 گرم شير خشت مخلوط كرده ميل نمائيد تا يبوست رفع شود.
آش اسفناج و برگ چغندر و عدس و برنج را باهم بپزيد و با آبغوره بخوريد تا يبوست شما بر طرف گردد.
ماست خالص را با شكر سفيد ميل كنيد مسهل است.
كره گاو را صبح ناشتا به مقدار 200 گرم ميل نمائيد مسهل خوبى است.
اگر مبتلا به يبوست دائم هستيد با تمام غذاهاى خود برگ ترب ميل كنيد تا يبوست شما رفع شود. مخصوصا برگ ترب براى مزاج پيران بسيار مفيد است، ولى اشخاص مبتلا به زخم معده نبايد ترب ميل كنند.
جوشاندهء كاكل ذرت در رفع يبوست مفيد است. براى اين منظور ده تا پنج گرم شيرهء مايع كاكل ذرت را در 98 گرم شربت ساده مخلوط كرده و روزى 30 تا 80 گرم آن را مصرف مىكنند.
در هنگام يبوست هر روز صبح نيم ساعت قبل از صرف صبحانه ناشتا، يك ليوان آب و يا شير سرد ميل كنيد و ميان غذا آب ننوشيد.
از پودر ريشه گل بنفشه فرنگى (8 إلى ده گرم) شربتى بدست مىآورند كه ملين است.
براى رفع يبوست، دمكرده برگ و ريشه كاسنى وحشى مصرف مىشود. بهتر است اين دمكرده به مقدار دو فنجان قبل از ناشتا مصرف شود.
ساير ملينهاى گياهى گل ماهور (با خرگوشك) - گل گاو زبان - ريشه و برگ گلپر - گل ختمى - كتيرا - كنان - كنجد - اعناب - شيرين بيان - شكر ميتغال - شير خشت - حشيشة السعال تيول - ترنجبين - برگ بو - بادرنجويه - بيدخشت - عرق بيدمشك - افسنتين - شيرهء ميوه آقطى جدا جدا مصرف مىشود.
پايان
