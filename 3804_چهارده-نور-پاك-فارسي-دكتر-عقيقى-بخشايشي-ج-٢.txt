14 نور پاك (عليهم السلام) 2. زندگى امام على (عليه السلام) صداى عدالت انسانى دكتر عقيقى بخشايشى
بسم الله الرحمن الرحيم
مؤسسهء انتشارات نويد اسلام 14 نور پاك (عليهم السلام) زندگى امام على (ع) ناشر: انتشارات نويد اسلام / حروفچينى و صفحه بندى: متين نگار انتشار: تابستان 1381 / نوبت چاپ: اول ليتوگرافى: اهل بيت (ع) / چاپ: بهار / صحافى: الجواد تيراژ: 2000 نسخه / قيمت: 550 ريال شابك: 9 - 97 - 6485 - 964 كليه حقوق براى ناشر محفوظ است.
نشانى:
تهران، رو به روى دانشگاه، خيابان 12 فروردين، كوچه نوروز، پلاك 6، انتشارات فراهانى / 6405932 قم، پاساژ قدس، طبقه همكف، پلاك 111، انتشارات نويد اسلام / 7743462 تبريز، سازمان تبليغات اسلامى / 9 - 5272003 مشهد، انتشارات عليزاده / 50332
شناسنامهء مبارك امام على (ع) نام مبارك: على (ع) كنيهء شريف: ابوالحسن القاب مبارك: مرتضى نام پدر بزرگوار: عمران ابوطالب نام مبارك مادر: فاطمه (بنت اسد) تاريخ ولادت: 13 رجب يا 30 ماه عام الفيل سال شروع امامت:
سن شروع امامت: 33 سالگى مدت امامت: 30 سال مدت عمر مبارك: 63 سال تاريخ شهادت: 21 رمضان سنه 40 ه‍ علت شهادت: تحريكات قطام / توسط عبد الرحمن بن ملجم محل دفن: نجف اشرف تعداد فرزندان: 12 پسر و 16 دختر
پيشگفتار...
پيشگفتار سخن گفتن از على بن ابى طالب (عليه السلام) را، با يارى جستن از نام پرشكوه على (عليه السلام) و در پرتو ياد نيرو بخش على (عليه السلام) آغاز مى كنيم و از جلال معنوى و معنويت پرجلالش مى خواهيم كه مددى كند، و آن افتخار و عزت و شرفى را، به اين قلم ارزانى دارد كه هيچ قلمى، بدون برخوردارى از آن، ياراى نوشتن در باره اين معناى مجسم شكوه و تعالى و اين نمونه پاكى و والايى نخواهد داشت.
سخن گفتن از على و نوشتن دربارهء على، جرأت و جسارتى چنان مى خواهد كه به مثل، ديوانه يى " دلو " به دست، خيال كشيدن آب دريا را در سر بپروراند و در اين ميان، اگر آن اندازه جرأت و جسارت، مدد رسان نباشد، بارى، به اين سخن مولانا دل خوش بايد كرد كه:
آب دريا را، اگر نتوان كشيد * هم به قدر تشنگى بايد چشيد و اكنون ما نيز، بر آنيم كه از اين درياى مواج و كرانه ناپيدا، به قدر تشنگى بچشيم ورنه، اگر قصد گفتن وصف كامل آن يگانهء زمانها و برترين دورانها در كار باشد، به گفتهء شاعر:
آب درياها، تنها آن قدر كفايت دارد كه سرانگشت بدان " تر " كنيم و كتاب وصف او را، ورق بزنيم كه اگر جز اين است، كجاست دهانى به پهناى فلك، تا به بازگويى وصف آن
رشك ملك گشوده شود؟ كه باز مولانا گويد:
يك دهان خواهم، به پهناى فلك * تا بگويم وصف آن رشك ملك و اكنون كه نه آن جرأت و جسارت كشيدن آب دريا، با " دلوى " كوچك، نه آن آب درياها براى " تر " كردن سرانگشت، براى ورق زدن كتاب وصف او، نه آن دهان فلك آسا، مهياست، از نام و ياد پر شكوه على (عليه السلام) مدد مى جوئيم، تا آن كه گوشه‌هايى از زندگى و پرتوى از شخصيت عظيم تاريخ ساز آن مرد بى همتاى نامتناهى را بازگوئيم.
مطالعه و بررسى در زندگى على (عليه السلام)، در شخصيت پر عظمت على (عليه السلام) در افكار و انديشه‌هايش، در طرز زيستنش، در كيفيت ايمان اسلامى اش، در مجاهداتش براى اسلام، در جنگهايش، در اعمالش، و در هر آنچه از انديشه به عمل و از قوه به فعل در آورده، نه تنها هم سازنده و تحرك آفرين و هم ارزنده و دلنشين است، بلكه در طليعهء شكوفايى حكومت اسلامى، مى تواند شاخص و معيار زندگى اسلامى و سازنده‌ء زير بناى اصول و مبانى حكومت اسلامى، و منبع الهام بخش و سرشار از رهنمودها و ارشادهاى سازندهء حيات فردى و اجتماعى ملت مسلمان ايران و جهان گردد. گذشته از اينها مطالعه اى - بدانگونه كه ذكر شد - دربارهء اين نخستين مجاهد والاى اسلام، و اين افتخار تاريخ بشريت، همه جا و همه وقت ما را با يك الگوى كامل مربى، و نمونهء بارز تربيت اسلامى روبرو مى سازد، كه دربارهء آن نه تنها به عنوان يك مسلمان و شيعه و پيرو على (عليه السلام)، بلكه به عنوان انسانى كه از چشم اندازى همسطح، به زندگى انسانى ديگر مىنگرد، مات و متحير مىمانيم كه:
براستى اين موجودى را كه همچون " حقيقتى بر گونهء اساطير " مى درخشد، موجود را كه " نه خدا توان خواندنش " و نه " بشر توان گفتنش "، چه بناميم و چگونه بناميم؟ يكى از نويسندگان جستجوگر و محقق، از اين " انسان خداگونه " بسان اسطوره‌اى جاودانه ياد مى كند و درباره اش چنين مىنويسد:
" على قهرمان شمشير، سخن، خردمندى، وفا، جانبازى، ايمان، حقيقت پرستى، ايثار، شكيبائى، تقوى، سادگى، عدالت و عبادت. آنكه در صحنه‌هاى خونين نبرد شمشير پر آوازه اش صفوف دشمن را به بازى مى گيرد و در دل شب‌هاى ساكت مدينه همچون يك روح دردمند و تنها، در زير سايهء روشن نخلستانهاى حومهء مدينه سر در حلقوم چاه مى برد و غريبانه مى‌نالد، زندانى بزرگ خاك! (1) در تاريخ، صرف نظر از همهء عقايدى كه ما داريم، و صرف نظر از تعصبى كه (به عنوان شيعه، به على (عليه السلام) داريم، به انسانى برخورد مى كنيم كه نياز بشر را به داشتن نمونه‌هاى اعلا و مطلق فضايلى كه در روى زمين، انسانى جامع آنها نمى تواند باشد (حتى در اساطير هم) و چنين شخصى بايد باشد، اما نيست، بر آورده مى كند.
" نياز انسان را به داشتن مظهر نيرومندى مطلق، و قدرت بى شكست كه " هركول " ها را، در اساطير بوجود آورده، و نيازش را به داشتن مظهر سخن پاك و صادق و زيبا، كه منشأ آفرينش " دموستنس " در يونان مى شود، اين رب النوع، در وجود خويش، واقعيت بخشيده، چون هم نمونهء شمشير است، هم نمونهء سخن و مظهر فداكارى مطلق، به خاطر انسان، كه همواره بشر در اندام " پرومته " ها جست و جو مى كرده، در تاريخ و حرمت خويش، مى گذرد و شكست خود و خاندانش را براى مصلحت ديگران تحمل مى كند، و حتى مانند " پرومته " زنجير را، و حتى مانند " پرومته " كركس را، و تكه تكه شدن جگر را....
" على (عليه السلام)، رب النوع انواع گوناگون عظمت ها، قداست‌ها، زيبايى ها و احساس‌هاى مطلق است. از آنگونه مطلق‌هايى كه بشر همواره دغدغهء ديدن و پرستيدنش را داشته، و هرگز نبوده، و معتقد شده بود كه ممكن نيست در كالبد يك انسان تحقق پيدا كند، و ناچار، مى ساخته است....
" على (عليه السلام)، نيازهايى را كه در طول تاريخ، انسانها را به خلق نمونه‌هاى خيالى و به ساختن الهه ها و رب النوع‌هاى فرضى مى كشانده، در تاريخ امروز اشباع مىكند، و از همه شگفت تر: همه فاضيل مطلقى را كه ما ناچار در اسطوره ها مى بينيم - چرا كه تصور مى كرديم اين احساسهاى مطلق در يك رب النوع، حتى فرضى، قابل جمع نيست - در يك اندام عينى جمع كرده است. جنگهايش را ملاحظه مى كنيم و او را مانند يك رب النوع اساطيرى در مى يابيم كه با شجاعت و بى باكى و نيرومندى شديد، در حد مطلق پيكار مى كند. بطورى كه نيازهاى انسان را به داشتن و بودن يك احساس قدرت مطلق بشرى، سيراب مى كند، و در كوفه، در برابر يك يتيم، چنان ضعيف و چنان لرزان و چنان پريشان مى شود، كه رقيق ترين احساس يك مادر را به صورت افسانه اى نشان مى دهد، و در مبارزه با دمن چنان بى باك و خشونت به خرج مى دهد كه مظهر خشونت شمشير است، و شمشيرش ذوالفقار مظهر برندگى وخونريزى و بى رحمى نسبت به دشمن در مبارزه است، و در داخل جامعه اسلامى از اين نرمتر، و از اين صميمى تر و پر گذشت تر پيدا نمى شود.
على (عليه السلام) وقتى مى بيند اگر بخواهد به خاطر احقاق حقش شمشير بكشد، مركز خلافت و قدرت اسلامى متلاشى مى شود و آنگاه وحدت مسلمين بر باد مى رود، ناگزير صبر مى كند، يك ربع قرن صبر مى كند. و با شرايطى و در وضعى زندگى مى كند كه درست احساس زندگى پرومته به زنجير كشيده را در انسان بوجود مى آورد. اما، على (عليه السلام)، به خاطر انسان، اين زنجير را برخود، بر اندامش، مىپيچد، يك ربع قرن، خاموشى از طرف روحى كه همواره بى قرار است، و از ده سالگى خويش وارد نهضت اسلام شده، به تعبير خودش صبرى با طعم احساس انسانى كه " خار در چشم و استخوان در گلو است... ".
آرى سخن گفتن از اين رب النوع انواع گوناگون عظمتها، قداست ها، زيبائى ها
و احساس‌هاى مطلق، كارى ساده نيست، چرا كه اينجا، سخن از شخصيت بى همتايى در ميان است كه در آستانه اش، دوستان به محبت و دشمنان و مخالفان به حيرت ايستاده اند، مردى كه جهان علم و فضيلت، در برابر شخصيت ملكوتيش، به تعظيم و تكريم برخاسته، فروغى در بالاى برجهاى ديده‌بانى، كه همه زواياى پهنهء حيات قداست ها، زيبائى ها و احساس‌هاى مطلق، كارى ساده نيست، چرا زمان‌هاى آينده را به گردش در مى آورد، شخصيتى كه عهده دار ابديت تعالى و الهى، و مراقب جدى ارزشها و معيارهاى اصيل اسلام، و نشان دهندهء متن رسالت انسانى پيامبران الهى است.
مربى نمونه اگر كسى، در انديشه تربيت نفس و تنظيم اخلاق و جوياى راه سلوك حقيقت تقوايى باشد، بايد در مكتب عرفان و تربيت او وارد شود، تا او را، با آن همه قدرت با آن حكومت گسترده، با كفش وصله دار و جامهء كرباسين و نان جوين، و در همنشينى و انس با فقير و مسكين ببيند، و نيمه شب او را در نظر آورد كه چگونه هنگامى كه همه خلايق در خوابند، تنها چشمان ستارگان و چشمان اوست كه بيدار است و در ميان نخلستان يا در محرباب مسجد كوفه، دستش را به سوى آسمان برداشته است و بدنش مىلرزد و اشكش مى ريزد و از روز واپسين مسئوليت سنگين الهى، نگران است. هنوز صداى ملكوتى او از شهر كوفه طنين انداز است كه مى گفت:
" به خدا قسم همين كفش وصله دار، نزد من از زمامدارى بر تودهء شما عزيزتر است. مگر اينكه در پست زمامدارى حقى را برپا سازم يا امر باطلى را از بين ببرم ". بدينسان است كه على (عليه السلام) به گفتهء " ميخائيل نعيمه " نويسنده معاصر لبنانى، كه در مقدمه كتاب " الامام على " تأليف نويسنده و محقق و مورخ مسيحى لبنان " جرج جرداق " نوشته است:
"... على (عليه السلام)، تنها در ميدان جنگ قهرمان نبود، در همه جا قهرمان بود، در صفاى دل، پاكى وجدان، سحر بيان، عمق و كمال انسانيت، شور و حرارت ايمان، بلندى همت
و فكر، آرامش شكوهمند، يارى مظلومان تسليم حقيقت بودن، در هر نقطه و در هر جا كه رخ بنمايد، او در همهء اين ميدانها، قهرمان بود ". (1) شخصيت قرون و اعصار امروز شخصيت والاى على، به ابديت پيوسته و با جهان آفرينش همراز و عجين گشته است. رمز جاودانگى على، بيش از هر نكته ديگرى، در اين امر، نهفته ومستتر است كه آن يگانهء دورانها، همواره با زمان پيش مى رود: با رمان و عوامل تعيين كننده و ويژگيهاى هر زمان، و نيز با تطابق حيرت آور، با آنچه در زمانها و مكانهاى گوناگون، جريان دارد.
انديشهء على (عليه السلام)، گفتارش، كردارش، شيوه زندگيش، و درسهاى عبرتى كه همواره با نوع خاص زندگى مادى و معنوى خود، براى همه نسل ها و همه زمانها و همه مكانها باقى مى گذارد، اگر تشبيه پذير باشد، نمونهء تشبيهى آن را بايد در دامان طبيعت، جست و جو كرد. به ديگر كلام، اين رموز را درباره آن يگانه مرد، مى توان به نفس و جوهر شكوفائى بهار، تشبيه كرد. چه، بهار، در همه جا، در همه مكانها، در همه گوشه‌هاى اين دنياى پهناور، معناى شكوه و عظمت است:
در شرق يا غرب، در شمال يا جنوب، در كوهپايه يا صحرا، در باغ يا دشت، در شهر يا روستا، همه جا، بهار " بهار " است. و با تعبير ديگر، بهار هرگز رنگ كهنگى نمى گيرد. هر بهار، در تكرار خود نيز، ذات تازگى را نهفته دارد. هر سال، زمان، يك دور خورشيدى به پيش مى رود اما، بهار، با گردش زمان چنان تطبيق و تطابق دارد كه گويى طبيعت، بهار را، براى تجلى معناى تازگى در تكرار، طراوت در سالخوردگى، شادابى در كهنسالى، در آستين دارد. و نيز، همچنين است سخنان على، افكار على، كردار او، شيوه زندگيش و الگويى كه از زندگى انسانى، يك انسان والاتر وبرتر به جاى نهاده است: هميشه تازه، هميشه با طراوت و پر شكوه و تطابق پذير با همه زمان ها و مكان ها و همهء نژادها و همهء
نسلها و همهء ملتها. هميشه بهار....
قهرمان صحنه ها هنگامى كه پسر ابى طالب و پدر حسن، حسين، زينب و كلثوم و شوهر فاطمه و داماد پيامبر، از خداوند و چگونگى شناسايى او سخن مى گويد، خود، چنان محو جمال او مى گردد، و سخنش آنچنان اوج مى گيرد و در افقى، بالاتر از افق انديشه ها سير مى كند، كه انديشهء بشرى را ياراى پرواز با آن و در سطح آن نيست. و آن چنان خدا را معرفى مى كند كه انسان با چشم دل همه جا او را در آسمانها و در زمين، و در درون جان و دل خود حاضر مى بيند و روحش سرشار از لذت و معرفت مى گردد. چنين شخصيتى، در عين حال، در صحنهء كارزار، به هنگام جنگ با دشمن و در مقام جهاد و دفاع، فرمانده شجاع و سپهسالارى شايسته است كه لباس رزم به تن كرده و دقيق ترين روشها و تاكتيكهاى جنگى و رموز به دست آوردن پيروزى در جنگ را براى سپاه خود تشريح مى كند. آنچنان كه گويى در همه عمر، جز با ميدان جنگ و فنون كارزار، سر و كارى نداشته است.
و باز، همو، در كرسى قضاوت آگاه ترين داور است، در مقام عبادت والاترين زهاد، در مسند تربيت بزرگترين معلم اخلاق، و مهذب روان است. يكى از ياران نزديك او به نام " ضرار " فرزند " ابى ضمره كنعانى " بنا به اصرار معاويه از شناسايى و شناختى كه پيرامون پيشواى پيروان محمد (صلى الله عليه وآله) دارد، چنين سخن مى گويد:
"... به خدا سوگند، افقهاى ديد او ناپيدا بود. مرد نيرومندى بود كه با قاطعيت سخن مى گفت. داورى و قضاوتش بر اساس عدل و داد بود. او چشمهء پر فيض و زلالى بود كه دانش و علم، از هر سويش سرازير مى گشت و همه اعضايش، زبان به حكمت مى گشودند. او از دنيا و مطامع پست آن دورى مى جست و با شب و تاريكيهاى آن انس مى گرفت، زياد اشك مى ريخت و عميقا فكر و انديشه داشت. به لباس خشن و طعامى
سخت و نامطبوع و اندك، قانع بود. او در ميان ما همچون يكى از ما بود و چون پيش او مى رفتيم با آغوش باز از ما پذيرايى مى كرد، و اگر پرسشى داشتيم، با كمال خوشرويى پاسخ مى گفت. به خدا قسم، ما را پيش خود مى نشانيد و به ما بسيار نزديك بود، ولى از شدت هيبت و عظمتى كه داشت، ما جرأت آن را نداشتيم، كه با وى به گفت و گو بنشينيم. رجال دينى و مردان الهى را احترام مى كرد و خود را به درماندگان و بيچارگان و مستضعفان نزديك تر مى ساخت. اقويا و نيرومندان، جرأت آن را نداشتند كه او را به امر باطلى وادارند و هيچ ناتوانى نبود كه از عدالت و دادگسترى او نوميد و مأيوس برگردد ". (1) در باره زندگى سرشار از ماجرا و عظمت على بن ابى طالب (عليه السلام) دوستداران و عاشقانش افسانه‌هاى بسيار پرداخته اند، ليكن چهرهء واقعى و راستين زندگى او، خود چنان افسانه آسا و حيرت آور است كه نيازى به افسانه سازى نيست.
يكى از بزرگترين واقعيات افسانه گون زندگى پر عظمتش، ماجراى اسلام آوردن او در ده سالگى است، سنين خردسالى، كه هرگز هيچكس، حتى برگزيدگان و بزرگان و نوابغ روزگار، در آن سن و سال، نه تنها اهل تفكر و تعمق نيستند، بلكه حتى هم پرسشهائى كه در ذهن دارند، و هم پاسخهائى كه به سؤالهاى اطرافيان مى دهند، خالى از تفكر و انديشه وتأمل است... لكين ما اينجا با مرد ديگرى، با شخصيت ديگرى، و با كودك ديگرى روبرو هستيم. با على، على (عليه السلام) كه تنها نامش مترادف عظمت آفرينش، شكوه خلقت، والايى انسان، و تعالى بشريت است. او به هنگامى كه ده سال و بنا به اقوالى، كمتر از آن داشت روزى وارد اتاق پسر عم گرامى خود پيامبر اكرم (صلى الله عليه وآله) مى شود، و او را با همسرش خديجه، در حال نماز گزاردن مى بيند. اين حركات و اعمال كه تا آن زمان مانندش را هيچ جا، از هيچ كس، حتى از پدرش نديده بود، برايش شگفت انگيز بود.
"... نماز كه تمام شد، مى پرسد چكار مى كرديد؟ پيغمبر توضيح مى دهد كه من از
طرف خدا به نبوت مبعوث شده ام و اين نماز است كه در برابر او مى خوانم و تو را هم به توحيد و نبوت خودم دعوت مى كنيم.
يك بچه 8 تا 10 ساله، ولو نابغه، چه خواهد گفت؟ يا فرار مى كند بدون آنكه هيچ حرفى بزند، يا مى گويد هرچه خودتان مى فرماييد من چه كاره ام؟ امام على (عليه السلام) مى گويد:
اجازه بدهيد فكر كنم و با پدرم مشورت كنم آن وقت نتيجه را به شما خواهم گفت....
اين على (عليه السلام)، يك بچه عرب 8 تا 10 ساله است، كه اين حرف را مى زند. هنوز اسلام نيست، هنوز تاريخ و تربيت اسلامى نيست، هنوز آن جنگها و پختگى ها نيست. امام على (عليه السلام) " شب را تا صبح نمىخوابد و درباره اين مسأله فكر مى كند و صبح مى آيد و مى گويد: من ديشب با خودم فكر كردم كه خدا، وقتى مى خواست مرا خلق كند، با پدرم مشورت نكرد، حالا كه من مى خواهم او را بپرستم چرا ديگر با پدرم مشورت كنم؟...
خوب هر چه هست بگو، اسلام بر من عرضه كن ". (1) و چنين است كه كودكى 8 تا 10 ساله وارد زندگى مردانه، زندگى سرشار از پختگى و والايى، زندگى حيرت آور و افسانه گوئى مى شود كه خود نمونه و الگويى جاودانه، براى انسان و بشريت و تاريخ بشر است. اكنون، ما، در پيشگاه اين مرد پر جلال تاريخ، اين شخصيت ملكوتى و اين ابر مرد اسلام قرار گرفته ايم. باشد كه بارقه‌اى از آن صفاى باطن و شعاع توان و قدرت و الهام گيرد تا بتواند گوشه اى از ابعاد شخصيت اين مرد جاودانى و ملكوتى را ترسيم نمايد و روح و قلب خود و ديگران را از معنويت وجود او سرشار و عطر آگين سازد.
قم عقيقى بخشايشى
بخش اول F على (عليه السلام) و خصوصيات روحى و معنوى
بخش اول / على (ع) و خصوصيات روحى و معنوى...
از ولادت با سعادت مولودى مسعود، كه جهان بشريت را با پرتو وجود منور خويش، روشنايى ابدى بخشيده است، چگونه سخن مى توان گفت؟ كودكى كه در خانهء خدا (حريم كعبه) از مادر زاده مى شود و به حق شايستهء عنوان " نوزاد كعبه " مى گردد، و مردى كه در خانهء خدا (مسجد كوفه) به شهادت مى رسد و بار ديگر به سوى پروردگارش، به سوى مبدأ، پر جلالش مىشتابد، چگونه مى توان اين دو نقطهء باشكوه زندگى را، در قالب كلمات جاى داد؟ چگونه مى توان آمدن او را از دنياى ازلى به جهان فانى و بازگشت او را از دنياى خاكى به دنياى ابدى، در كلمات جاى داد؟ (1) اگر بيم آن نبود كه اين كتاب، به خاطر خالى ماندن از فصلى، پيرامون ولادت او، دچار نقصان گردد، به صواب نزديكتر آن بود كه از شرح و نگارش اين فصل، يكسره چشم پوشى شود. ليكن كيست كه به خاطر عدم توانايى در دسترسى به سرچشمهء خورشيد، از همان مقدار اندك نصيبى هم كه مى تواند از پرتو دور دست آن برگيرد، چشم بپوشد؟ اگر ما را نيز قدرت دسترسى به سرچشمهء اين خورشيد هميشه فروزان نيست، بارى دريغ است كه به قدر وسع و همت خويش، از پرتو جانبخش و روح نواز آن نصيب نگيريم. زيرا، اگر چنين سخن گفتنى، بسيار دشوار است، در عوض آن قدر لذت بخش و روح پرور است كه جانهاى آگاه را دريغ مى آيد كه يكسره از لذت چنين سخن گفتنى و چنين سخن محروم بمانند: ولادت على (عليه السلام)، بى ترديد از دوران كودكى او - كه سرآغاز بالندگى شخصيت و شكل گيرى معنويت روحى و رسيدن به نوجوانى و جوانى اوست - نمى تواند جدا باشد. از اين رو، داستان ولادت آن حضرت را، شايسته تر آن كه با ماجراى گذران دوران كودكى و نوجوانى اش، در پى هم آورده و در كنار يكديگر توصيف شود:
دوران كودكى و نوجوانى اين دو مرحله از زندگى والاى آن حضرت، كه سرنوشت محتومى را برايش تدارك ديد، تا بار ديگر، پس از 63 سال زندگى سراسر ايمان و عقيده و جهاد و عشق و اخلاص و پاكى، در خانهء خدا و در محراب عبادت خدا، به پايان ظاهرى و رستن از جهان خاكى انجامد، دو مرحله، از تجلى يك زندگى شكوهمند و پرافتخار و بى نظير است كه ده سال پيش از بعثت آغاز شد و چهل سال بعد از هجرت، با پيوستن به خداى خويش، به نقطهء اوج و تعالى خويش رسيد.
اينك، از آن روز پرشكوه، در فاصلهء 10 سال قبل از بعثت، سخن را آغاز مى كنيم... از روز 13 رجب سى امين سال عام الفيل، زمانى كه پيامبر اكرم (صلى الله عليه وآله) در سال سى ام زندگى پرشكوه خويش گام مى زد، و شهرت پر جلالش، با عنوان " محمد امين "، سراسر خطهء عربستان آن روز را در نور ديده بود....
در چنان هنگامى بود كه على بن ابى طالب (عليه السلام) تولد يافت، مولود مسعودى كه جهان علم و دانش، و دنياى معنويت و عرفان، و عرصهء عقيده و ايمان، و پهنهء دلاورى و پاكبازى را به شگفتى واداشته است. آن چنان كه پس از گذشت 14 قرن، هنوز شگفتى‌هاى وجود مباركش و اسرار پنهانى و ابعاد شخصيت والايش بر همگان پوشيده مانده است، نه تنها بر دشمنان، نه تنها بر بيگانگان، كه حتى بر آشنايان و دوستان و عاشقانش نيز، حتى گوشهء كوچكى از او، چنان كه بايد و شايد، آشكار و معلوم نگرديده است.
در بيان نخستين مرحلهء ولادت على (عليه السلام)، بهتر آن است كه با سخنى كوتاه و مجمل، پيرامون خانه كعبه، وارد بحث شويم.
در آن روزگار، مقدس ترين سرزمين در نزد عرب، زمين مكه، محترم ترين مكان‌هاى آن ناحيه، " بيت العتيق " و مكرم‌ترين حريم بيت، خانهء كعبه بود. گرچه آن روزگار، براستى روزگار جهل و تاريكى و دوران بى خبرى و كوته انديشى بود، و گرچه در آن ايام تاريك و ظلمانى، مردم اين سرزمين در نهايت ظلمت انديشه و گمراهى فكر و كوته بينى عقيدتى ناشى از جاهليت عشيرتى بسر مى بردند، و در بد راهى و گمراهى و فساد
و تباهى، از يكديگر سبقت مى گرفتند، ولى باز در اين مكان مقدس از رعايت حرمت آداب و عادات پدران و نياكان خويش، سرباز نمى زدند. حتى چنان افرادى، در چنان روزگار ظلمانى و تاريك و مخوفى، چون به اين مكان مقدس مى رسيدند، راه و رسم ديگرى در پيش مى گرفتند. هرگز ديده نمى شد كه در آن مكان، جز با سرهاى تراشيده و بدن‌هاى پاكيزه و شستشو كرده و غسل كرده، كه از احترام عميق آنان و رعايت آداب و عادت قبيله اى و نياكانى آنان سرچشمه مى گرفت رفت و آمد كنند و به طواف پردازند، نام آن را، جز با نيكى و پاكى ياد كنند.
احترام اين مكان مقدس، در نظر آنان چنان بود كه هرگاه امر مهمى پيش مى آمد در نظر آنان چنان بود كه هرگاه امر مهمى پيش مى آمد و كار بزرگى رخ مى داد، به آن مكان مقدس روى مى آوردند و در جوار كعبه به بحث و رايزنى مىپرداختند و هميشه هر تصميم مهمى را، در آن مكان اتخاذ مى كردند. زيرا كه بنا بر آداب و عادات اجدادى، تصميمى كه در آن مكان گرفته مى شد و عهد و پيمانى كه در آن حريم مقدس منعقد مى گشت، ارزش و اعتبارى ويژه، در حد حرمت و قداستى فوق العاده در حد حرم داشت و كسى را ياراى تخطى و سرپيچى از آن نبود. و امام على بن ابى طالب (عليه السلام)، پيشوا و پشتيبان و اميد مستضعفان و محرومان جهان، در چنين محيط پاك و چنين فضاى مقدس ديده به جهان گشود، تا ديدهء جهان را، به جهانى از صفا و صميميت و پاكى ورادى و راستى، روشن سازد.
آن روز پر شكوه 13 رجب بود، كه با ولادت على (عليه السلام) مفاخر خاندان بنى هاشم تكميل گشت، مادر گرامى اش، فاطمه دختر اسد، براى تبرك وتيمن، به سوى خانهء خدا شتافته بود. اين بانوى گرامى، كه عروس عبد المطلب و همسر عمران مكنى به ابى طالب و از بانوان محترم خاندان بنى هاشم و برگزيدهء قبيلهء قريش بود، در روز 13 رجب كه به سوى كعبه مى رفت، به هيچ روى انتظار ولادت فرزندش را نداشت. چه او، حساب حمل خود را از خاطر برده بود و از اين روى، با خاطرى آسوده گام در راه كعبه نهاده بود. چون به كعبه رسيد، با اخلاص تمام، اطراف حرم را طواف كرد و براى تبرك، دست به پردهء كعبه
رسانيد و از آن يارى و مدد خواست. و بناگاه، درد حمل را در خود احساس كرد، دردى كه انتظارش را نداشت و از اين روى در آن لحظهء شكوهمند، غافلگيرش ساخته بود.
درد، هر لحظه افزون تر مى شد و فاطمه دختر اسد، احساس مى كرد كه ديگر تاب پيمودن راهى دراز، و بازگشتن به خانه را ندارد. در لحظاتى كه با درد و تحير، در پى راه چاره مى گشت، گويى يكباره نيرويى غيبى به امدادش آمد و ندائى از اعماق جانش برخاست و راهش نمود، چشمش به پردهء كعبه خيره ماند و يكباره دريافت كه اين پرده، براى زنى كه بناگاه به درد حمل دچار آمده است، بهترين پردهء پوشش و نيكوترين حجاب استتار است، پس، بى درنگ خود را بدانسو كشانيد و با گامهاى لرزان به پشت پردهء كعبه رفت....
جز ذات احديت، هيچكس نمى داند كه در آن لحظات، در پشت آن پرده چه ها گذشت و فاطمه دختر اسد و همسر محبوب ابى طالب در چه عوالمى سير كرد و چه ها ديد... فاطمه، در حالى از پشت پرده بيرون آمد كه مولود مسعود تازه اش را، در ميان پردهء كعبه پيچيده بود و با حائل بازوان خويش، چون جان شيرين در آغوش مى فشرد و به سوى خانه مى شتافت....
اين مولود تازه، كسى جز على، نبود. ابر مرد تاريخ بشر، نخستين مرد مسلمان، تنها جانشين بر حق پيامبر، ولى خدا، امام راستين، اولين و آخرين و تنها مردى كه در خانهء كعبه چشم به دنيا گشود.
براستى، ديگر چشم جهان چنين ولادت شگرف و شگفتى را، جز همان يك بار و در مورد فرزند دلبند فاطمه بنت اسد دربارهء چه كسى ديده و تكرار كرده است؟ و چنين افتخارى نصيب كدام مادر و كدام نوزاد ديگرى شده است؟ آيا جز اين بود كه خداوند متعال، اين مولود مسعود و پدر و مادر نيكبخت او را، با چنين ولادت پر شكوهى، گرامى داشت و به عزت رسانيد؟
نويسنده و محقق چيره دست اهل سنت " محمود عقاد "، در اثر بزرگش كه حاصل عمرى تحقيق وتتبع عالمانه و بى طرفانهء اوست مى گويد: " على در داخل كعبه به دنيا
آمد، او از عبادت و كرنش به بت ها مصون ماند و ولادت او در كعبه، سر فصل جديدى در تاريخ گشود. گويا ولادت او اخطارى در مورد كعبه و طرز عبادت آن به شمار مى آمد.
محقق آن است كه او مسلمان به دنيا آمد، چون او چشم خود را با اسلام بازگشود و نمازش را نخستين بار، با پيامبر اسلام آغاز و برگزار كرد ". (1) " و شاعر دلباخته‌اى " همين معنى را، در لباس زيباى شعرى خوش و روح پرور، چه زيبا بيان كرده است كه:
اى آن كه حريم كعبه، كاشانهء توست * بطحا، صدف گوهر يكدانهء توست گر مولد تو به كعبه آمد، چه عجب * اى نجل خليل، خانه، خود خانهء توست (2) اين كودك گرامى، كه حتى چگونگى ولادتش، بيش از آن كه حيرت آور باشد، در خور تأمل و تعمق است، در همان نخستين لحظهء ولادت، از سوى مادرش نامى برازنده گرفت و " حيدر " ناميده شد. فاطمه، همسر محبوب عمران مكنى به ابى طالب و عروس گرامى عبد المطلب، چون به خانه رسيد، فرزند دلبندش را در پارچه اى سفيد، پيچيد، آنگاه او را در آغوش گرفت و به سوى شوهر گرامى خود رفت تا خبر آن ولادت با سعادت را به او برساند. وقتى فرزندش را به دست شوى محترمش مى داد، با شورى شفيقانه و لذتى مادرانه گفت: " خذه فإنه حيدره " يعنى: اين شير بچه را درياب!
ابى طالب كه شادمانه به چهرهء نورانى فرزند تازه اش مى نگريست، آن يگانهء دوران ها را در آغوش گرفت، لبخندى از سر مهر به چهرهء او زد، و آنگاه گفت: من او را " على " نام كردم.
و بدين گونه نام نوزاد كعبه " على " شد. اما نام " حيدر " نيز، كه دلخواه مادر بود، همچنان جزوز القاب آن حضرت باقى ماند و با پسوند " كرار " كه بعدها در اثر جنگها و دفاعهاى پيروزمندانه اش به او داده شد يكى از برازنده ترين لقبهاى او گشت: " حيدر كرار ".
چنان كه خود نيز، در جنگ خيبر، جنگى كه حماسه ها و رشادتهاى على (عليه السلام) در سپاه
اسلام بروز كرد لقب " حيدر كرار " بيش از هر جنگ ديگرى با ماهيت راستين وجودى اش تطابق و تجلى نمود، خطاب به " مرحب "، پهلوان نامدار قلعه‌هاى يهود، مى گويد:
أنا الذي سمتني امي حيدرة ضرغام آجام وليث قسورة (1) آرى، ولادت اين حيدر كرار و اين شير صحنه‌هاى اجتماعى و انسانى، افتخار است خاندان بنى هاشم را. كه مفخر عالميان، آخرين پيامبر خداوند منان، از آن برخاسته و نور به عالم وآدم بخشيده بود، تكميل كرد. چرا كه از يكسو، ولادت او در خانهء كعبه، در حريم كبرياى الهى، افتخارى بود كه تا آن روز براى هيچكس و در هيچ موقعيت و شرايطى عملى نشده بود و پس از آن نيز، چشم روزگار هرگز مانندش را نديده و از سوى ديگر، در تمام عمر باشكوه سراسر عشق و ايمان، در دفاع از حريم همان كعبه اى كه زادگاه وى و پيوند گاهش با خداى حى توانا بود، و نيز در راه سربلندى آرمان مقدس خويش و در مسير هدف صاحب كعبه زيست، و باز از ديگر سو، سرانجام در محراب مقدس خانهء خدا، روى به سوى حرم كعبه، در راه صاحب و معبود كعبه، به فيض شهادت و به لقاء الله شتافت، از نور بر آمد و به سوى نور روان شد.
اين، تصويرى هر چند كوتاه و بسيار نارسا، از ولادت با سعادت امام راستين، بود كه ما آن را مرحلهء نخست، از زندگى سراسر شكوه و عظمت امام نخست ناميديم.
اينك، به تصوير كوتاه ديگرى از مرحلهء دوم مى پردازيم، كه گفتيم، با مرحلهء اول، پيوندى ناگسستنى و انكار ناپذير دارد، مرحله گذران دوران كودكى و نوجوانى و بالندگى، در خانهء رسول خدا.
رشد و نما در مكتب پر فروغ الهى فرزند ابى طالب، دوران كودكى را در خانهء پدر مىگذرانيد و در سايهء عطوفت و نوازش مادر، و مهر و بزرگوارى پدر، دوران رشد و نماى خود را پشت سر مى گذاشت. در آن سالها، او نيز با ديگر برادران عزيزش: طالب، جعفر و عقيل، در يك خانه، زير يك سقف
با برخوردارى از مهر يك پدر بزرگوار، زندگى مى كرد. اما، گويا تقدير چنين بود كه او نيز، همچون پسر عم عظيم الشأن خود، در همان سالهاى كودكى، از عطوفت مادر و مهر پدر و زندگى در خانهء و كاشانه محروم شود. اما چه محروميتى، كه خود، عين نعمت و برخوردارى وتنعم بود.
هنگامى كه على (عليه السلام) به 8 سالگى رسيد، فضاى آسمان، چهره اى ديگر نشان داده، يكباره آن قريش مغرور و جاه طلب، كه همواره در رفاه و آسايش و بى خبرى بسر برده بود، به بليهء قحط وغلاء و تنگدستى و فقر و گرسنگى دچار آمد. قحطى و نادارى، چنان بر قريشيان سخت گرفت كه حتى مرد بزرگوار و محترمى چون ابيطالب، كه از بزرگان و محترمين قريش بود و خود، روزگارى قادر بود كه علاوه بر عائله خويش، سرپرستى برادر زاده اش محمد (صلى الله عليه وآله) را نيز در عهدهء تكفل خويش داشته باشد، به تنگدستى گرفتار آمد. چنان كه اينك، در خانهء او نيز امكانات مالى و غذايى به حد اقل رسيده بود و زندگى و معاش، بر او و خانوادهء پر عائله اش به سختى گذشت. ديگر امكانات و عوايد او پاسخگوى نيازهاى عائله سنگين و پر جمعيتش نبود و بسيار اتفاق مى افتاد كه سفره اش، نه تنها از نان خورش، كه حتى از نان خالى هم، تهى مى ماند.
در چنين هنگامى بود كه پيامبر اسلام (صلى الله عليه وآله) به يارى و كمك عموى تنگدست خود شتافت و به دستگيرى از او و عائله اش كمر بست. روزى به دو عموى بزرگوار و خوش طينت خود حمزه و عباس، كه با برادرشان ابوطالب فاصله رفاهى و با برادر ديگرشان ابو لهب نزول خوار، فاصله روحى بسيار داشتند، چنين پيشنهاد كرد: آيا در اين دوران تنگى و سختى، شايسته و سزاوار آن نيست كه به يارى ابيطالب بشتابيم و هريك، قسمتى از بار سنگين معاش خانواده اش را بدوش بگيريم؟
آن هر دو مرد پاك طينت و خوش فطرت، پيشنهاد برادر زادهء خود " محمد امين " را پذيرا شدند و به ميل و رغبت به خانهء ابى طالب رفتند و به اصرار از او خواستند تا دست يارى را كه به سويش دراز كرده اند، باز پس نزند و درخواست كردند: اى ابيطالب سه تن از فرزندانت را، به هريك از ما بسپار تا نيازهاى آنان را بر طرف سازيم. هر كدام از ما، يكى
از آنان را، در خانهء خود، چون فرزندى دلبند نگاهدارى كنيم تا بار معاش خانوادهء تو، بدين گونه سبك تر شود.
ابيطالب، كه راحت و آسايش فرزندانش را بيش از هر چيز مى خواست، موافقت كرد.
تنها يكى از فرزندان خو - عقيل - را در خانهء خويش نگه داشت و سه فرزند ديگر را به آن سه تن سپرد: طالب را عباس به خانه خود برد، جعفر را حمزه تحت تكفل خويش قرار داد وعلى براى پسر عم مكرم خويش محمد (صلى الله عليه وآله) باقى ماند.
در چگونگى راز و رمز اين انتخاب شگرف و شگفت، بعدها رسول خدا، چنين فرمود:
من در ميان فرزندان ابيطالب، فردى را انتخاب كردم، كه خداوند او را بر من برگزيده بود. (1) از آن تاريخ، على به خانهء محمد (صلى الله عليه وآله) رفت، و تعليم و تربيت و توجيه و ارشاد فكرى و جسمى و معنوى او، تحت اختيار رسول خدا (صلى الله عليه وآله) قرار گرفت: آرى، بدين گونه، مربى عاليقدر بشريت و معلم بزرگ و بزرگوار انسانيت، على (عليه السلام) را تحت نظر و تربيت خويش قرار داد و دقايق خلقت، و اسرار آفرينش را در هر لحظه و فرصت در اختيار او نهاد. اين ارشاد و توجيه، از آغاز طفوليت شروع شد و تا سر حد كمال ادامه يافت. تا بدانجا كه سرانجام، نمونه اى كامل و ارزنده از مكتب عالى تربيتى رسالت پيامبر (صلى الله عليه وآله) بيرون آمد و نمونه و نمودار و نمايشگر تربيت مربى عاليقدر خود، در تاريخ حيات بشر گرديد.
بر اين اساس بود كه در آغاز اين فصل، گفتيم كه دو مرحلهء زندگى على (عليه السلام) از ولادت تا كودكى و نوجوانى و بالندگى چنان بهم پيوسته اند كه گويى تداوم منطقى و تغيير ناپذير و ثابت و مستحكم يكديگر بوده و هستند.
خصوصيات روحى و معنوى على (عليه السلام) نخستين امام شيعيان، نهال پر طراوتى بود كه از دو سرچشمه آب شد بالندگى گرفت و بار و بر داد، و به درختى تناور و سايه گستر مبدل گرديد كه سايه اش، آفاق جهان را در نورديده. و اين دو سرچشمه، نخست، سرچشمهء لطف الهى بود كه او را از
موهبت‌هاى فياض خويش برخوردار ساخت وزير الطاف و عنايات بيكرانش گرفت.
- و ديگر، سرچشمهء وجود مبارك پيامبر اكرم (صلى الله عليه وآله) بود كه على (عليه السلام)، با گذراندن دوران كودكى و نوجوانى خود در كنار حضرتش، توانست از فيض تربيت در دامان بزرگترين مربى و معلم سراسر تاريخ بشريت برخوردار شود، و با پيوستن به درياى بيكران رسالت، از آن درياى پهناور و مواج علم و دانش و از آن اشعهء عالم افروز مركز وحى و نبوت، مستفيض شود و پرتو گيرد.
بدين گونه، اخلاق بزرگ و درخشان او، كه زمينه و خمير مايهء آن در پرتو عنايات الهى در وجودش به وديعت نهاده شده بود، در مكتب تربيت محمد (صلى الله عليه وآله) نيز پرورش يافت و نور على نور شد. در آن مكتب بزرگ انسان ساز، چندان فضايل، مناقب، و صفات ملكوتى ولاهوتى آن حضرت را كسب نمود، كه خود نيز به بالاترين حد شايستگى رسيد. و به مقام والاى عصمت و پيشوائى بزرگ روحى و معنوى، و رهبرى مذهبى و معنوى و اجتماعى و سياسى جامعهء مسلمانان دست يافت و حتى از اين نيز فراتر رفت و به قله‌هاى عظمتى توصيف ناپذير و بيان نشدنى گام نهاد.
او، در عقل و انديشه، و در زهد و تقوى، در عفو و بخشش و پاكدلى و صفا، در مروت و جوانمردى، در جود و كرم، در عدالت و مساوات، در مردانگى و مقاومت، در صدق و اخلاص، در اجتناب از ظلم و جور در احتراز از تبعيض و اجحاف، و در هر آنچه كه به " انسان برتر " مربوط است و بعد از رسول خدا (صلى الله عليه وآله)، بى نظير و بى همتا بود.
در مورد عقل و انديشه و هوش و درايتش، به ياد بياوريم كه وقتى روح اسلام را درك كرد و به آئين الهى پى برد و آن را به عنوان مسير ابدى زندگى و مكتب نجات بخش خويش انتخاب كرد، او تنها يك كودك هشت تا ده ساله بود! و نخستين ايمان آورنده بر رسالت رسول الله (صلى الله عليه وآله).
در مورد اخلاص و وفادارى و قدرشناسى و جانبازى اش، كافى است به ياد آوريم كه در حدود 23 سالگى، شبى كه خطر مرگ شمشيرهاى افراخته در دست گمراهان قريشى، گرد خانهء پيامبر سايه افكنده بود، تنها او بود كه جان بر كف گرفت و فداكارانه، به
جاى مربى و معلم محبوب و بزرگوارش، در بسترش خوابيد، تا اگر قرار است از آن شمشيرها، گزندى برآيد، به جان او برسد، نه به جان پيامبر خدا (صلى الله عليه وآله).
و در مورد مروت و گذشت و عفو و جوانمردى اش، همين بس كه به ياد آوريم در آخرين روزها و آخرين ساعات عمر گرانبهايش، در همان حال كه زخم شمشير زهر آلود ابن ملجم ناپاك بر جان پاكش نشسته بود، نه تنها بر آن قاتل خون آشام بى مروت خشم نگرفت، نه تنها از غذاى خود براى او هم فرستاد، نه تنها به اطرافيانش فرمان داد كه با آن اسير بد نهاد، به لطف و مدارا رفتار كنند، كه حتى از فرزندانش خواست كه سر سوزنى با او شدت عمل نشان ندهند و به عنوان قصاص، ذره اى بيش از آنچه ابن ملجم كرده است با او نكنند... و حتى توصيه فرمود كه اساسا اگر از قصاص چشم پوشى كنند، راضى تر خواهد بود!
انصاف را، در مورد چنين مردى، چگونه مى توان سخن گفت كه مايهء غبن و شرمسارى نباشد؟ و اصولا آيا، بيان همين چند نكتهء كوتاه، كافى نيست كه عظمت آن جان پاك و روح مقدس را، به تابناكى آفتاب و لطافت مهتاب نشان دهد؟
با اين همه، اكنون كه چنين مبحثى را در كتاب گنجانيده ايم، به ناچار، تنها چند مورد از آن صفات و خصوصيات بى مانند را، آن هم در كمال اختصار و كوتاهى، بيان مى كنيم.
ايثار و شجاعت براستى، حتى در مورد افراد عادى نيز، شجاعت و بى باكى، امرى مربوط به جسم و كالبد، و پديده‌اى برخاسته از ساختمان تن و بدن نيست، بلكه خصيصه اى از خصايص نفسى، و مزيتى از مزاياى روحى است، كه از قدرت درونى ارادهء افراد سرچشمه مى گيرد.
و به بيان ديگر، شجاعت و بى باكى، كه با حركات فيزيكى جسم و بدن، شكل مى يابد و ظاهر مى گردد، در حقيقت چيزى نيست، جز تجلى و تظاهر " روحيه "، كه خود محور دفاع از حق، و اساس ايمان و اعتقاد به نيكى و خوبى قرار مى گيرد.
وقتى در مورد افراد عادى چنين باشد، ناگفته پيداست كه از ميان انبوه فضايل و مناقب، و كمالات روحى و معنوى على (عليه السلام)، شجاعت و شهامت و ايثارگرى او، چه
درخشندگى معنوى باشكوهى پيدا مى كند. درخشندگى ويژه‌اى كه ما را واميدارد تا شمه اى از شرح آن را به پيروان راهش تقديم كنيم، با اين اميد كه پرتوى از آن روح بزرگ و مقدس، بر عرصهء هستى جوامع اسلامى بتابد، و قطره‌اى از آن خون پاك عطرآگين، در شريان زندگى مسلمانان جهان جريان يابد، و آنها را از اين سستى و رخوت و بى تفاوتى - كه حاصل تلاش چندين قرنى فريبكاران، براى هرچه دور تر و بيگانه تر ساختن جوامع اسلامى از مكتب والاى على (عليه السلام) است - بدر آورد و به احساس مسئوليت و تعهد و اجراى دقايق زندگى انسان ساز و هستى پرداز آن پيشوا و رهبر راستين بشريت وادارد.
شجاعت و ايثار على (عليه السلام) در ميان مسلمانان صدر اسلام، منحصر به پيامبر اسلام (صلى الله عليه وآله)، همه را - از دسوت و دشمن - مبهوت و متحير ساخته بود. جانفشانيها و ايثارهاى او در جنگ‌هاى بدر، احد، خيبر، خندق و نظاير آن، و به هلاكت رساندن پهلوانان پر آوازه اما گمراهى چون عمرو بن عبدود و مرحب خيبرى و ساير قهرمانان جنگى آن روزگار، كه شنيدن نامشان لرزه بر دلها مى افكند، از صفحات درخشان تاريخ اسلام به شمار مى رود.
اعتراف دشمن به هنگام خلافت على (عليه السلام)، در آن ايامى كه معاويه، با توطئه‌هاى پليد و ناجوانمردانه اش، هر روز راهى نو براى مبارزه با امام راستين مى جست، يك بار نيز، با عقل كوتاه و انديشهء سياه، بر آن شد كه آن شير خدا را بترساند!.. او، در يكى از نامه‌هاى خود، خواسته بود از فراوانى افراد سپاه خونخوار، و انبوه نفرات جنگى مزدورش، چنان شرح و توصيف پر آب و تابى بنويسد، كه شايد على (عليه السلام) را دچار وحشت سازد، و كارى كند كه آن شير بيشهء تاريخ، از هراس انبوه جنگاوران معاويه، از هرگونه جنگ و مبارزه با او صرف نظر كند و ميدان را براى آن توطئه گر مكار، خالى بگذارد. اما، يكى از پروردگان مكتب على (عليه السلام) وقتى از مضمون نامه مطلع شد، به معاويه گفت:
آيا تو مى خواهى على (عليه السلام) را، از فراوانى نفرات سپاه انبوه خود بترسانى؟ اين گونه
ترسانيدن، همانند ترسانيدن مرغابى، از فراوانى آب است... آيا هرگز مرغابى از فراوانى آب، هراسى پيدا مى كند؟ نه... زيرا هرچه آب بيشتر باشد، شناگرى مرغابى بهتر و آسان‌تر مى شود ".
براستى، فكر ترسانيدن چنان دلاورى، چه فكر خام و ابلهانه اى بود! حال آن كه او، در اغلب چنگ ها، يك تنه به سراغ دشمن مى رفت و نفرات دشمن، هر چقدر هم انبوه فراوان بود، او موفق و پيروز باز مى گشت. خود آن حضرت، در نامه اى خطاب به " عثمان بن حنيف "، استاندارى كه خود براى بصره برگزيده بود، مىنويسد: " والله لو تظاهرت العرب علي لما وليت عنها ". به خدا قسم! اگر تمام عرب پشت به هم بدهند و به من روى آورند، هرگز پشت به آنها نمى كنم.
قهرمان قهرمانان آرى، اين مختصر كه نوشته شد، شمه اى بسيار بسيار كوتاه از شرح شجاعت روحى و عظمت روانى اوست. اما، افزون بر شجاعت روحى و فضيلت روانى و قدرت اراده، قوت بازوى او، و نيروى جسمانى اش مى باشد. قدرت جسمى او چنان بود كه همواره، علاوه بر لرزه افكندن بر دل دشمنان، مايهء حيرت و شگفتى آنان مى شد. بسيار ديده شده بود، كه در ميدان جنگ، پهلوانى اسب سوار را، به آسانى و آسودگى، بدون كوچكترين دشوارى و بدون كمترين نشانه اى كه حاكى از تحمل فشار و تعب و تكلفى باشد، چنان با قدرت و قوت با دست بلند كرده، گرد خويش گردانده، بر زمين مى كوبد، كه گويى آن پهلوان، نه يك مرد جنگى، بلكه يك كودك نوزاد ناتوان است كه نه سنگينى دارد و نه او مى تواند در سرپنجهء على (عليه السلام) كمترين حركت و مقاومتى نشان دهد. و بسيار بارها، ديده شده بود، كه وقتى بازوى پهلوانى را مى گرفت، گويى جانش را گرفته است، بدانسان كه ديگر، گفتى قدرت نفس كشيدن از او سلب شده است. و دوست و دشمن، در شرح دلاوريهاى او نوشته اند: معروف است كه على (عليه السلام)، با هيچ پهلوان قوى پنجه و نامدارى روبرو نشد، مگر آن كه او را از پاى در آورد.
حركات او، همواره غافلگير كننده و تعجب آور و هراس گستر بود: گاهى يك در بزرگ
و پر حجم و بسيار سنگين را، كه چندين پهلوان نيز قادر به كندن و حركت دادنش نبودند، با يك دست از جاى در مى آورد و آن را، همچون يك پسر معمولى و سبك وزن، بالاى سرش مى گرفت. و معبر و پل رزمندگان اسلام قرار مى داد و گاه ديگر، در ميدان نبرد، چنان صيحه و بانگ بر مىداشت كه دل در سينهء مردان شجاع و دلاوران جنگى نيز به لرزه مى افتاد. و مورخين نوشته اند كه: على (عليه السلام)، از لحاظ ساختمان جسمى و تركيب بدنى، خصوصيتى داشت كه هواى گرم در سوزان ترين روزهاى تابستان، و هواى سرد در هنگامهء يخبندان زمستان ها، هىچكدام در او چندان تأثيرى نداشت. (1) جرج جرداق، نويسنده مسيحى كه يكى از مشهورترين تأليفات را دربارهء زندگى على (عليه السلام) به جهان عرضه كرده است، در كتاب خود، فصل مهمى را نيز به شرح شجاعت امام اختصاص مى دهد و پس از نقل موارد متعدد از شجاعت ها و دلاوريهاى آن حضرت، نكتهء قابل توجه و در خور تأملى را مى افزايد و مىنويسد: " على، با همهء نيروى شگرف و شجاعت فوق العاده اى كه داشت، در هيچ موقعيتى به ظلم دست نيالود. همه راويان و تاريخ نويسان، در اين قول اتفاق دارند كه على (عليه السلام) تا وقتى كه براستى مجبور نمى شد، هرگز به كارزار نمى رفت. او، تا آنجا كه مى توانست سعى مى كرد تا از راههاى مسالمت آميز، اختلافات خود را با دشمن خود بر طرف سازد و بدين گونه حتى المقدور از خونريزى جلوگيرى كند. او هميشه اين سخن را به فرزندش حسن (عليه السلام) مى گفت و تكرار مى كرد كه: " هرگز كسى را به مبارزه دعوت مكن ".. و بدينسان، همواره از نبرد، مگر در صورت ضرورت و ناچارى، پرهيز داشت. و اين است معناى شجاعت و قهرمانى واقعى ". (2) و حيرت انگيزتر از همه اينكه تمامى مورخين، از مسلمانان و غير مسلمانان، از دوست و دشمن، از موافق و مخالف، همه و همه، در اين مورد متفق القولند كه با آن همه قدرت جسمى شگرف و نيروى بازوى بى نظيرش، خوراك روزانهء او، ساده‌ترين و فقيرانه‌ترين خوراكى بود كه ممكن بود نادارترين افراد، بتوانند با آن سد جوع كنند و به
سختى زندگى را ادامه دهند.
" عباس عقاد "، متفكر و نويسندهء اهل سنت مصرى، در كتاب ارزندهء خود " عبقرية الامام " به نكاتى پيرامون خوراك و پوشاك فقيرانهء امير مؤمنان اشاره كرده، مواردى را به عنوان مثال، از تواريخ معتبر ذكر مى كند. از جمله مىنويسد: از زبان " عتبه بن علقمه " در تواريخ ضبط است كه مى گويد " روزى بر على (عليه السلام) وارد شدم. سفره اى كوچك ومحقر پيش رو داشت كه بر آن ظرف كوچكى محتوى شير در كنار كف دستى نان مانده و خشك شده نهاده بود، و اين مختصر، تمام خوراك آن روز او را تشكيل مى داد. با تحير و تعجب عرض كردم: يا أمير المؤمنين، با اين نان و خورش ساده و اندك چگونه مى سازى و چگونه برپاى مىايستى و اين همه كار طاقت فرسا و تلاش بى امان شبانه روزى را انجام و ادامه مى دهى؟ در جواب فرمود: به خدا قسم كه رسول الله (صلى الله عليه وآله) نانى مانده تر و خشكيده تر از اين مى خورد و لباسى ساده تر و خشن تر از اينكه من پوشيده ام به تن مى كرد. بيم دارم كه اگر يك روز جز اين خوراك و پوشاك بخورم و بپوشم به او ملحق نشوم ".
نويسندهء اهل سنت مصرى، همچنين با تفحص بىطرفانه در تواريخ معتبر اسلام، مىنويسد: علاء بن زياد حارثى كه از سرداران سپاه على (عليه السلام) بود، يكى از مردان مالدار ومتمكن عرب به شمار مى رفت. روزى بيمار و بسترى شد و أمير المؤمنين (عليه السلام) به رسم بيمار پرستى به عيادت او رفت. چون نگاهش به آن مال ومنال و جاه و جلال افتاد، ضمن احوال پرسى فرمود: اى پسر زياد حارثى، چه نيكو مى بود كه تو، از اين نعمت و رفاه، در راه رضاى پروردگارت استفاده مى كردى، اين خانهء بزرگ و مجلل، و اين اطاق‌هاى وسيع و آراسته را، چنين سوت و كور و خالى، در خفاء و براى لذت شخصى نگاه نمى داشتى، بلكه افراد مستمند و فقير را كه نيازمند اما آبرو دارند، در اين خانهء مجلل به مهمانى مىخواندى و بر سر سفرهء رنگينت مىنشاندى و از آن همه نان و خورش لذيذ كه در اختيار دارى به آنان نيز مى خوراندى. اگر چنين كنى، خداوند نيز، در سراى باقى، خانه اى به همين گونه و جاه و جلالى به همين سان، پاداشت خواهد داد.
" علاء بن زياد "، كه از اين سخنان هم شرمنده شده و هم عبرت گرفته بود جواب داد:
پدر و مادرم به فدايت! اى كاش زودتر بيمار شده بودم و زودتر اين سعادت نصيبم مى شد كه قدم رنجه كنى و به خانه ام شرف و افتخار بخشى و چنين متنبه ام سازى و پندم دهى.
امر آن امام بزرگوار را، حتى پيش از آن كه از بستر بيمارى برخيزم اطاعت خواهم كرد.
كاش زودتر چنين كرده بودم و از همان راه كه برادرم مىرود رفته بودم تا امروز چنين شرمنده نباشم. حضرت پرسيد: برادرت چه كرده است؟
علاء پاسخ داد: او، كار زهد و عبادت و قناعت را به حدى رسانده كه تمام روزها را لب از خوردن و آشاميدن بسته و روزه دار، و تمام شب ها را به عبادت نشسته و بيدار است. با آن كه خداوند، نعمت‌هاى بسيار به او ارزانى داشته و تمكن و ثروتش بخشيده است، به نانى خشك و خورشى فقيرانه و اندك قناعت مى كند و لباسى ساده و خشن و كهنه مى پوشد.
در خانهء او، كار به جايى رسيده است كه ديگران مى گويند زندگى بر زن و فرزندانش تلخ و سخت گشته است.
على (عليه السلام) فرمود: راه او نيز راه درست نيست. چه، همان قدر كه پنهان داشتن مال و منال از ديگران و بهره نرساندن از داده‌هاى خداوند به فقيران ناصواب است، در اين حد از زهد و قناعت زيستن و زندگى را بر عائله تلخ گرداندن نيز صواب نيست. چه، تحمل رياضت، با وجود گشادگى و وسعت، صورت ديگرى است از كفران نعمت. بر شما است كه از نعمت‌هاى خداوندى، هم خود بهره گيريد هم به ديگران بهره رسانيد.
آنگاه فرمود برادر علاء بن زياد را در آنجا حاضر سازند تا با او گفتگو كند و پندش دهد و راه صوابش بنمايد.
وقتى برادر علاء حاضر شد، در حضور امام و مقتدايش عرض كرد: اى اميرمؤمنان، من اگر در زندگى برخود سخت مى گيرم، اين راه و رسم را، از تو كه مولاى منى آموخته ام و سعى بر آن دارم كه در همه حال، از راهى كه تو در پيش گرفته اى پيروى كنم.
امام على (عليه السلام) با مهر و ملاطفت فرمود: با مهر و ملاطفت فرمود: اين راه هم كه تو در پيش گرفته اى راهى به اشتباه است. خداوند به ارادهء خود، تو را نعمت‌هايى ارزانى
داشته است كه بايد از آنها استفاده كنى و زندگى را بر عائله ات تلخ نگردانى. منتهى همانگونه كه خداوند تو را نعمت بخشيده، تو نيز بايد از اين نعمت ها، به مستمندان بهره رسانى، نه آن كه خود را، يكسره از آن محروم سازى. به من و شيوهء زندگى ام نگاه مكن و در انديشهء تقليد و پيروى از اين طرز زندگى مباش! چه، من وظايف ديگرى دارم كه تو ندارى. من اميرمؤمنان و زمامدار و پيشواى مسلمانان هستم. پس بايد خوراك و پوشاك خود را، به چنان سطحى تنزل دهم كه در سراسر قلمرو خاك اسلام، نادارترين و فقيرترين مسلمانان، در آن سطح زندگى من، آسان تر تحمل خواهند كرد و با خود خواهند گفت كه امير و زمامدار و پيشواى ما نيز مثل ما فقيرانه زندگى مى كند، مثل ما كم و ناچيز مى خورد و مثل ما ساده و كهنه و خشن و وصله دار مى پوشد. آرى، اين طرز زندگى، به اقتضاى وظيفهء زمامدارى، بر من روا، حتى فريضه است، حال آن كه تو و مسلمانان ديگر چنين وظيفه اى نداريد.
" عباس عقاد " مىنويسد: امام على (عليه السلام) بارها مى فرمود، من چگونه مى توانم روا بدارم و سزاوار بدانم أمير المؤمنين (عليه السلام) و رهبر و زمامدار مسلمين خوانده شوم، ولى در سختى ها و مشكلات زندگى، با تودهء مردم همراه و همسان نباشم؟ (1) آرى، اين شيوهء زندگى و اين خوراك و پوشاك، تازه مربوط به زمانى است كه على (عليه السلام) خلافت را به عهده دارد بر سراسر قلمرو گسترده و پهناور حكومت مى كند و قدرت اول آن سرزمين‌هاى پهناور وپر شوكت، در دست پرقدرت اوست... اما، او از اين خلافت وقدرت وحكومت چه نصيبى مى برد؟ هيچ وكمتر از هيچ. زيرا كه خودش چنين مى خواهد. شايد به افسانه شبيه تر باشد، اما از هر حقيقتى حقيقتى تر واز همه
واقعيتى، واقعيتى تر است كه او، نه تنها براى مسند خلافت - كه ناجوانمردانه ورياكارانه 25 سال تمام از او دريغ شد وغصب گرديد - ونه تنها براى عنوان حكومت وزمامدارى ارزشى قايل نبود، بلكه تمام اين دنياى خاكى وفانى را به هيچ مى گرفت وهر دم از خداى خويش درخواست مى كرد كه هرچه زودتر اورا از رنج دورى از معبود خود رها سازد واراده فرمايد كه جان عشق وروح پاكش به لقاء الله پيوندد ورستگارى بيند.
مگر او خود نبود كه مى فرمود: به خدا قسم، كه اين دنياى شما، با تمام جاه وجلال فريبنده اش، در نظر من از عطسهء بزى كمتر وبى ارزشتر است؟...
دنياى فانى ودنياى باقى آرى، راستى را كه امير المؤمنين (عليه السلام)، در تمام طول زندگى سراسر عزت وشرف خويش كه همهء ايامش به مبارزه در راه حق گذشت كه براى اين دنياى فانى، كمترين ارزشى قايل نيست. زيرا، در نظر او، آنچه ارزش واهميت داشت، تنها گام نهادن به سراى باقى وپيوستن به لقاء پروردگار بود. كسى كه چنين مى انديشيد وچنين فلسفه اى دارد، ديگر چگونه مى تواند به جهان خاكى ومظاهر فريبنده اش دل بندد؟
آشكار است كه دنيا پسندان ودنيا پرستان، از يكسو براى رسيدن به جاه وجلال ومال ومنال، از سويى براى دست يافتن بر اريكهء قدرت، واز سوى ديگر براى لذت بردن از نعمت‌هاى زندگى در عمرى سراسر خوشى وراحت وآسايش تلاش مى كند وكسى كه براى چنين مقاصدى تلاش كند، چه نيازى خواهد داشت بر اينكه دروغ بگويد، ريا ورزد، حيله در كار آورد، ستم روا دارد، حق ديگران را پايمال سازد، خون ناحق بريزد وهرآنچه زشتى وپستى است وننگ وعار، انجام دهد وحتى تن به خفت وذلت دهد وجبن وزبونى نشان دهد وبراى چند روز بيشتر زنده ماندن با دشمنان خلق وخدا نيز سازش كند؟...
اما شخصيت ملكوتى چون على (عليه السلام)، كه اين جهان فانى، در نظر او كمتر از عطسهء بزى ارزش دارد، وهمه، هرچه در انديشه دارد، مربوط به عقبى است، چگونه ممكن است دامن پاكش، حتى به ذره اى از اين خواهش هاى نفسانى آلوده شود؟
حتى يك نگاه كوتاه وگذرا، به زندگى سراسر ايمان وعقيده وجهاد او، نشان مى دهد
كه چگونه او، همهء عمر، در عشق عالم لاهوت وملكوت الهى گذرانده است. به عقيدهء همهء كسانى كه آن امام بر حق را مى شناسند، چه دوست وچه دشمن، وچه موافق چه مخالف، آن حضرت، هرگز به لذت بدن از نعمت‌هاى زندگى، حتى فكر هم نكرده بود.
چه آن كه تمام زندگى خودرا، سراسر در زهد وعبادت وقناعت گذرانيد واز آن هنگام كه بر مسند خلافت نشست، نه تنها كمترين گشايشى در زندگى خود وعائله اش پديد نياورد، كه حتى زندگى را بر خود سخت تر هم گرفت وحد قناعت را بيشتر هم كرد.
باز، دوست ودشمن متفق القولند كه او، در زندگى خود، هرگز روى راحت وآسايش نخواست، چرا كه از اين دنيا، راحت وآسايش طلب نمى كرد اين جهان را گذرگاهى براى آزمايش بندگان خدا مى دانست واز پروردگارش مى خواست كه هرچه زودتر، دوران عبور از اين گذرگاه را بر آورد وايام آزمايش اورا كوتاه تر گرداند وبراى همين بود كه وقتى در محراب مسجد، شمشير آن حرامى نابكار، ضربه اى مهلك بر تارك مباركش فرود مى آورد، باشور وشادى، وسرشار از بهجت وآسودگى، به صداى بلند ندا در مى دهد: به خداى كعبه كه به سعادت رسيدم.
بهرهء معنوى از قدرت ظاهرى اريكهء قدرت نيز، باز به اتفاق قول ونظر دوست ودشمن، برايش مفهومى نداشت. چه، زمانى كه پس از رحلت نبى اكرم (صلى الله عليه وآله)، حق مسلم اورا در خلافت مسلمين پايمال كردند، بس كه مسند خلافت وقدرت حكومت برايش بى ارزش وفاقد اعتبار بود، دم نزد. وبا آن كه قوت بازوى توانا وقدرت شمشير جهانگشا داشت وهمان پهلوانى بود كه در نوجوانى، عمرو بن عبدود را (كه به نوشتهء تاريخ با دهها مرد جنگى برابر بود) به يك ضربت از پاى در آورده بود، وهمان دلاورى بود كه در قلعهء خيبر را بادست خود از جاى بركنده بود، وهمان شهسوارى بود كه هيچ كس قدرت ايستادگى در برابرش را نداشت، ونيز با آن كه صدها پيرو، صدها معتقد، صدها يار پاكباز وسرسپردهء فداكار، جان بر كف نهاده وآمادهء جهاد در راه احقاق حق داشت، اما او، از چنان حق مسلمى - كه نبى اكرم در وقعهء غدير بدو تفويض فرموده بود - بر اساس مصلحت عمومى مسلمانان چشم پوشيد.
وهنگامى هم كه پس از قتل عثمان، اورا در محضور قرار دادند وازهر طرف احاطه اش كردند وسرانجام خلافت را پذيرفت، از همان نخستين لحظه، دوست ودشمنش ديدند كه او خلافت را، براى رسيدن به قدرت نپذيرفته است بلكه براى استقرار حكومت عدل الهى واحقاق حق ضعفاء وجلوگيرى از ظلم وستم اقوياء پذيرا شده است. آن گروه قدرتمندان، كه در دوران خلافت عثمان، با سوء استفاده از اوضاع ناهنجار وغير اسلامى آن دوران، بيت المال را به يغما برده وبا چپاول حق ضعفاء به ثروت ومكنت رسيده بودند، از امام راستين هم توقع داشتند اكنون كه بر مسند خلافت رسيده است، با آنها از در مصلحت انديشى ومردمدارى ودوست يابى وخويشاوند نوازى (وهمهء اينها هم به شيوهء عثمان) در آيد وبراى استحكام پايه هاى خلافتش، آنهارا همچنان در ظلم وجور وفسق وفجور آزاد بگذارد. اما زهى كوته انديشى، دربارهء مردى كه تمام دنياى فانى را به هيچ مى گيرد، چه رسد به آنكه در فكر استحكام پايه هاى خلافت باشد!
برخلاف تصور كوته بينان على (عليه السلام) در همان نخستين روز خلافت فرمانى صادر كرد كه طى آن اعلام شده بود: آن قسمت از اموالى را كه از بيت المال مسلمين، بطور ناحق به اين وآن بخشيده شده است، از همهء پايمال كنندگان حقوق مسلمانان پس مى گيرم به خوانهء بيت المال بر مى گردانم، حتى اگر اين اموال را به مهريه وكابين زنان خويش قرار داده باشند. (1) احقاق حق هنگامى كه عمر، خليفهء دوم، بدست ابو لوءلوء، (اغلب ايرانيان در دوران حكومت او نوعا مورد ظلم وتبعيض ادارى قرار مى گرفتند)، كشته شد. فرزند دوم او، عبيد الله، به مردى ايرانى بنام " هرمزان " كه امير خوزستان بود ودر جنگ با مسلمانان اسير شده وسپس پناهندگى گرفته وسرانجام مسلمان شده بود، سوء ظن برد كه در كشتن پدرش دخالت داشته است. وتنها به خاطر همين سوء ظن بى مسند ومدرك وبى شاهد واثبات
نشده، به سراغ وى رفت وبدون آن كه به محضر قاضى شرع مراجعه كرده وحكمى گرفته باشد، خودسرانه اورا به قتل رسانيد. هيچكس، از حق ايرانى بينوا، كه به خشم وخودخواهى پسر خليفه دچار آمده بود دفاع نكرد واز خون او نامى به زبان نياورد. اما...
اما تنها على (عليه السلام) بود كه اين ظلم ونابرابرى وعدم مساوات را تحمل نكرد ونزد عثمان رفت وفرمود: در حكومت دين الهى، هيچكس از كس ديگر برتر نيست وخون پسر عمر، بر خون اين ايرانى تازه مسلمان، هيچ مزيتى ندارد. همچنان كه اگر آن ايرانى عبيدالله را بدون حكم حاكم مى كشت مستوجب قصاص بود، اكنون نيز بايد پسر عمر، به خونخواهى او، قصاص شود.
اما عثمان، كه پس از انقلاب شكوهمند محمد (صلى الله عليه وآله) واستقرار حكومت عدل الهى، بارديگر به دوران اشرافيت بازگشته بود وقوانين ومقررات قبيله اى جاهليت را مستقر كرده بود وبرترى نژادى اعراب را بر غير عرب اصلى مسلم مى دانست، از انجام اين قصاص خوددارى كرد.
سالها بر اين گذشت، تا آن كه عثمان، خود نيز به دست مخالفان كشته شد. وهمين كه على (عليه السلام) به خلافت نشست، از همان نخستين روز به جست وجوى عبيدالله برخاست تا اورا قصاص كند وخون پايمال شدهء يك مسلمان را از هدر شدن رها كند. دايما مى فرمود كه " اگر بر اين فاسق قاتل دسترسى پيدا كنم، به خاطر خون هرمزان كه بى گناه ريخته شده است، اورا قصاص خواهم كرد ". وسرانجام نيز عبيدالله، در جنگ صفين ودر صف لشكريان معاويه سر در آورد وبه دست سپاهيان على (عليه السلام) كشته شد.
آيا چنين مردى، كه براى اجراى حق وعدالت وبراى جلوگيرى از پايمال شدن خون يك مسلمان گمنام، اينطور جدى وقاطع مى ايستد وحتى پس از سالها احقاق آن حق را فراموش نمى كند، مسند خلافت را مى توانست براى خود بخواهد؟ وقدرت حكومت را مى توانست جز در راه خفا ودر راه خدمت بهخلق خدا به كار گيرد؟
همين خصوصيات بود كه راحت طلبان وعشرت جويان را كه از عدل وداد ومساوات على (عليه السلام) در عذاب بودند واو را مزاحم خوش وعيش ونوش خود مى ديدند به خشم
وكينه توزى واداشته بود. وعلى (عليه السلام) در همين مورد است كه فرموده: " آنها كه از عدالت گسترى ودادگرى من به ستوه آمده اند، پس اگر من بى عدالتى وبيداد پيش گيرم (چيزى كه آنها از من مى خواهند) چگونه من خواهند آن را تحمل كنند؟ ".
مقايسه خلفاء ودر پايان چنين خلافتى، كه با پايان عمر سراسر عزت وشرف افتخار او نيز همراه بود، از او كه 5 سال زمامدارى امپراتورى وسيع اسلام ودر حقيقت بزرگترين امپراتورى آن روز جهان را به عهده داشت، چه باقى مانده بود؟ هيچ، جز خانه اى گلين ومفروش به بوريايى كهنه وپاره وچند ظرف سفالين وكفشى كه كف آن سوراخ شده وبه تازگى بادست خود أمير المؤمنين (عليه السلام) تعمير شده بود، به اضافهء چند درهم پول سياه....
ولى روزى كه عثمان كشته شد، به نوشتهء تاريخ ثروت نقد او 150 هزار دينار طلا ويك ميليون درهم بود. وبه نوشتهء مسعودى، در كتاب تاريخش " مروج الذهب "، املاك او يكصد هزار دينار ارزش داشت وصدها اسب وشتر نيز از خود باقى گذاشته بود.
وروزى كه زبير، يكى از اعضاى شوراى خلافت ومدعى ومعاند على (عليه السلام) مرد، چهار صد هزار دينار نقدينه ويكهزار اسب ويكهزار كنيز از او باقى ماند.
وطلحه، عضو ديگر شورا، ومدعى ومعاند ديگر على (عليه السلام) تنها از درآمدى كه از غله عراق داشت روزى يكهزار دينار سود مى برد واز املاك خود در " سراة " نيز درآمدى بيش از اين داشت ودر كوفه ومدينه خانه هاى مجلل ساخته بود وعبد الرحمن بن عوف، آن بازيگر مكار كه هزاران حيله به كار برد، تا براى سومين بار، حق على (عليه السلام) را پايمال كرد وعثمان را به خلافت رسانيد، هنگام مرگ يكهزار اسب ويكهزار شتر وده هزار گوسفند داشت، ودر شهرهاى اسكندريه وبصره وكوفه خانه هاى مجلل ساخته بود....
با اين مقايسهء ساده، بهتر مى توان پى برد كه دنياى فانى براى ابر مرد تاريخ وشهسوار اسلام، براستى كمتر از عطسهء بزى ارزش داشته است....
وجود على، سرشار از عشق خدا ومالامال از علاقه به مظاهر توحيد وربوبى وخداشناسى است: وجودى شيفته ودلباخته جذبه ها وزيبايى هاى خلقت،
وشگفتى هاى آفرينش، كه هر سحرگاه، در چشمه سار اين جذبهء بى مانند، دل مى شويد، هر غروب شفق سرخ را، قطره اى از خون شهيدان مى بيند كه در راه اين عشق وجذبه فرو مى چكد، تا خود، رود خروشانى فراهم آيد وبساط آنچه را كه بر سر اين راه، دشمنانه مى ايستد، از ميان بردارد....
بيانات دلنواز، تعبيرهاى زيبا، استدلالهاى محكم وسخنان پرجلالى كه در كتاب " نهج البلاغه "، از او نقل شده است، جلوه اى كوچك از ايمان ومعرفت اورا به مبدأ جهان هستى وسرچشمه وجود، مشخص مى سازد.
در نهج البلاغه، آن اثر جاودانه وبى مانند، على (عليه السلام)، راههاى گوناگون وصول به خدا وشناخت آن مبدأ يكتا را به مشتاقان مى آموزد، ودر اين طريق، راههائى را ارائه مى دهد كه هنوز پاى استدلاليان به آستانهء آن نيز نرسيده است.
على، گاهى از بحث هائى فلسفى وتعقلى به مسأله توحيد وخداشناسى مى نگرد ومسأله بسيط مطلق بودن خدا ونفى هرگونه مغايرت صفات باذات وتجزيه آن را مطرح مى سازد، وخدا را فارغ از هر نوع تركيب وتجزيه معرفى مى كند ودر ضمن خطبه ها ودعاها وسخنان ارزندهء خود، به اينحقيقت اشاره مى كند.
در خطبهء نخست از نهج البلاغه مى فرمايد:
" او بر ذات مقدس خويش اتسوار است وسازمان كائنات بر ارادهء نيرومندش تكيه دارد ". وآنگاه در باره محبوب ومعبود خويش، چنين سخن مى گويد:
" آنكس را مى ستايم كه ستايش وتوصيف تعريف كنندگان، به وصف كمالش، كفايت نمى كند، حتى اگر تا آخرين حد مبالغه، كه در توانائى دارند، پيش روند، در بيان آن عاجز وناتوان مى مانند، وهرچه بكوشند يكى از هزارانش را سپاس نتواند گفت. صفات كمالش را حدى نيست تا بتوان به ميزان وحدود آن پى برد، ونامهاى دلاويزش آنچنان بزرگ ووارسته اند كه از سطح عالى ترين لغات رايج فراتر نگاشته شده اند ".
امام بزرگوار واعجوبهء روزگار، سپس پيرامون معرفت آفريگار، بدينگونه توصيف مى آغازد: " آغاز دين، معرفت وشناسايى كرد گار است وكمال معرفت وشناسايى، ايمان
بر ذات پروردگار، ايمان را يگانگى خداوند، يعنى شهادت بر يكتايى وبى همانندى او تكميل كنند وتوحيد را با صميميت واخلاص به اتمام مى رسانند. صاحبدلان، چون صميمانه بر وحدت خدا اعتراف كردند، اورا چنان پاك وبى آلايش مى بينند كه ذات مقدسش را از هر نام ووصف، پاك ومنزه مى دانند، حاشا كه آن يگانه به صفتى موصوف باشد، زيرا كه به هنگام توصيف، چنان مى نمايد كه نامش، از هر صفتى جدا است. پس اگر كسى بخواهد خداوند متعال را توصيف كند، مثل آن است كه بخواهد براى وجودى بى همتا ومانند ناپذير، همتا ومانندى آورده باشد وچنين كسى از سر منزل حقيقت، فرسنگها فرسنگ، دور وبيگانه وگمراه است ".
آزادى از ديدگاه على (عليه السلام) " آزادى " كلمه اى است زيبا وفريبا ومقدس كه بيشتر بر سر زبانها است، ولى كمتر بهه مفهوم حقيقى آن پى برده وعمل شده است. على (عليه السلام) در يكى از سخنان جالب وشيواى خود خطاب به يكى از ياران خود مى فرمايد: " لا تكن عبد غيرك قد جعلك الله حرا ".
هرگز بنده اى ديگرى مباش چون خداوند ترا آزاد آفريده است.
در اين جملهء كوتاه، معنايى سرشار از علم وآگاهى نهفته است. با اين توجيه وتفسير كه اگر ديگران مفهوم يا مصداق آزادى را در ديگران جستجو مى كنند وآنرا مى خواهند از ديگران دريافت كنند، امام (عليه السلام) آن را در وجود خود فرد، جستجو مى كند واورا به خويشتن دعوت مى كند. وبازگشت به خويشتن مى دهد، تا خود را شايسته اى برخوردار از آزادى نمايد. به تعبير رساتر، آزادى را ذاتى مى داند وخود جوش، نه اكتسابى واعطائى. بنده وبردهء ديگرى شدن، معناى وسيع ودامنه دارى دارد كه مى تواند شامل انسانها، اجناس، تمايلات، مقام هاى دنيوى، غرائز سركش، تمايلات جنسى، افكار وايده هاى تند ومخرب وديگر مقولات گردد. ولى انسان آزاده ووارسته وآزادى خواه واقعى، طبق تعريف امام (عليه السلام)، فردى است كه آنچنان خود را تربيت كرده است وآنچنان مهار نفس وزمام اراده وغريزه را در اختيار خود دارد، كه به هيچ قيمت، زير يوغ استثمار واستعمار وبهره كشى ديگران نمى رود، ومورد هجوم تمايلات وخوسات هايناروا قرار
نمى گيرد، ودر واقع مصونيت فطرى دارد. يك چنين فرد وارسته، خود ساخته وتربيت يافتهء مكتب تربيتى اسلام است. اسلام آزاد ومنطقى، اسلام دست نخورده، اسلام آسمانى والهى....
شاگردان وتربيت يافتگان وفارغ التحصيلان اين مكتب الهى هستند كه مى توانند آزاديهاى خود را به هر قيمت وتحت هر شرائط سخت وناگوار محفوظ بدارند وتحت قيد وبندهاى زر وزور وتزوير ومقام رياست وحب شهوت نروند. امام على بن ابى طالب (عليه السلام) يكى از بارزترين نمونه هاى تربيتى آن مى باشد وشاگردان برجسته ودست اول مانند:
ابوذر، سلمان، مقداد، عمار ياسر، مالك اشتر، وابو حمزه ثمالى، در مكتب او تربيت يافته اند. كه توانسته اند با ترك تمنيات خود، به شريف ترين ثروت وغناى فطرى، كه آزادى است، برسند. جائى كه امام مى فرمايد: " اشرف الغنى، ترك المنى ".
" شريف ترين ثروتها ترك تمنيات وخواسته ها وتمايلات درونى است ". (1) شرح كوتاه آزادى وآزادگى مولود بى نيازى است ونياز ووابستگى وشيفتگى، پايه اى محدود بودن ومقيد ووابسته شدن است. از اين رو آزادگان جهان هميشه سبكبارند، وبلند پرواز.
حافظ شاعر وارسته مى گويد:
غلام همت آنم كه زير چرخ كبود * از آنچه رنگ تعلق پذيرد آزاد است استاد شهيد " مطهرى " در اين باره مى گويد:
" انسان با روح سبكبار وسبكبال زندگى مى كند وتحرك ونشاط پيدا مى كند، آزادانه پرواز مى نمايد: در نبرد دائم زندگى، سبك به پا مى خيزد، حركت در ميدان زندگى، مانند شناورى در آب است. هرچه وابستگى ها كمتر باشد، امكان شناورى بيشتر است.
وابستگيهاى زياد، امكان شناورى را سلب وگاهى با خطر غرق شدن در آب رو به رو مى سازد. " گاندى " با روش زاهدانهء سبكبارى خود، توانست امپراتورى انگلستان را به زانو در آورد.
" يعقوب ليث صفارى " نان وپياز را رها نكرد، تا توانست خليفه را به وحشت افكند.
مقاومت حيرت انگيز " ويت گنگ " مديون آن چيزى است كه در اسلام " خفت مؤنه " خوانده مى شود. يك ويت كنگ قادر است با مشتى برنج روزهاى متوالى در پناهگاهها بسر ببرد وبا حريف خود نبرد كند. هيچ رهبر مذهبى يا سياسى، تاكنون نتوانسته است با ناز پروردگى ولذت گرائى منشأ تحولى درجهان باشد. سبكبارى، شرط اساسى تحركها، جنبشها وجهشها است ". (1) جلوگيرى از تشريفات زائد ومراسم بى روح، يكى از ويژگيهاى حكومت على (عليه السلام) بود.
اساس حكومت على (عليه السلام) بر پايهء تلاش وفعاليت استوار، واز تملق وچاپلوسى بيزار ومتنفر بود.
روزى امام (عليه السلام) وارد شهر " انبار " شد. شهرى كه اغلب ساكنان آن را مسلمانان غير عرب تشكيل مى دادند. كدخدايان، كشاورزان، قاطبه اهالى آن شادمان وخردسند بودند كه خليفه بزرگوارشان از شهر آنان عبور مى كند. به استقبالش شتافتند. هنگامى كه مركب على (عليه السلام) به راه افتاد، آنان در جلو مركب، سينه خيزان شروع به دويدن كردند وبه اين ترتيب ارادت وخلوص خودرا اظهار نمودند.
على (عليه السلام) مركب خودرا نگه داشت وآنان را طلبيد. پرسيد: چرا مى دويد؟ اين چه كارى است كه شما انجام مى دهيد؟
در پاسخ عرض كردند كه: اين يك نوع احترامى است كه ما نسبت به امراء، حكمرانان وافراد مورد احترام خود قائل هستيم، اين سنت مرسومى است كه از ديرگاه در ميان ما معمول بوده است.
امام (عليه السلام) فرمود: اين كار، شمارا در دنيا به رنج وزحمت مى افكند ودر آخرت به شقاوت وبدبختى مى كشاند. هميشه از اين نوع كارها كه شمارا سست وزبون مى سازد خوددارى كنيد. چون اين عمل فايده ونتيجه اى به حال شما وافراد مورد نظر شما ندارد وچيزى كه نتيجه وفايده اى نداشته باشد، انجام آن روا نيست ".
على (عليه السلام) از امتيازات طبقاتى، وعدم تساوى در برابر قانون، ورعايت جانب اشراف، بيزار بود، وقتى شنيد كه " عثمان بن حنيف "، والى او در بصره، به مهمانى يكى از اشراف شهر رفته است به پسر حنيف چنين نوشت:
" شنيده ام به مجلسى پا نهاده اى كه در آن توانگران خوانده بودند وناتوانان رانده. به هنگام پذيرائى غذاهاى رنگارنگ براى تو مى آورده اند وظرفهاى گوناگون نزد تو مى چيده اند. اگر مى خواهى با من كار كنى، دست از اين كارها بكش وگرنه استعفاء بده ".
نمونه اى از عدالت ودادگسترى على (عليه السلام) نياز انسان، به عنوان يك فرد انسان، تنها در آب ونان وجامه ومسكن خلاصه نمى شود، بلكه علاوه بر آنها احتياجات ونيازهاى روحى وفكرى وخواسته هاى معنوى هم دارد كه تأمين آنها مهمتر از آب ونان ومسكن است. كه يكى از آنها تعميم عدالت اجتماعى ورفع تبعيض وبرچيدن آثار تفاوتها ودو گانگى ها در اجتماع است.
چون عدالت ورعايت قسط وداد است، كه مى تواند تعادل اجتماع را حفظ كند، وآن را از سقوط نجات دهد، ورضايت همگانى را فراهم سازد وبه پيكر اجتماع سلامت وشادابى بخشد. ظلم وجور وستمگرى وتبعيض، قادر نيست حتى روح خود آن ستمگر متعدى را نيز راضى وآرام وخوشحال سازد، تا چه رسد به ستمديدگان وحق باختگان.
وجود على (عليه السلام)، نمونهء بارز عدل وداد وميزان شاخص دادگسترى ودادخواهى بود.
زندگى شصت وسه ساله على (عليه السلام)، در همين كلمه خلاصه مى گردد. عدالت در او يك مذهب بود وروش، نه امرى اكتسابى وگذرا، فرد نكته سنج وباهوشى، از على (عليه السلام) پرسيد:
" آيا عدالت شريف تر وبهتر وبالاتر است يا جود وبخشندگى؟ " على (عليه السلام) در پاسخ فرمودند: " عدل وداد، جريانها را در مسير طبيعى خود قرار مى دهد. ولى جود وبخشش، آنهارا از مجراى طبيعى وواقعى خود خارج مى سازد.
عدالت، استحقاقهاى طبيعى وواقعى را در مد نظر قرار مى دهد، به هركس طبق لياقت واستعداد وشايستگى اش مى دهد، اما بخشش، جريان عادى وطبيعى را برهم مى زند ".
پس از پيروزى وروى كار آمدن على (عليه السلام)، عده اى از زباله ها وتفاله هاى رژيم سابق
مى خواستند اموالى را كه تيول آنها شده بود واز طرف دستگاه حكومت گذشته در اختيار جمعى از نور چشمى ها ومتملقين وچاپلوسان قرار داشت، همچنان در تملك آنان باقى بماند.
امام در پاسخ آنان فرمود:
" حق كهن را هيچ عاقلى نمى تواند باطل يا ناديده انگارد، به خدا قسم اگر آن اموال، مهريه زنان هم قرار گرفته باشد يا بوسيله آن اموال، كنيزكان خريدارى گردد، بازهم آنهارا به بيت المال باز پس خواهم گرداند. چون در عدالت ودادگسترى آنچنان گشايش ووسعتى است كه مى تواند خواسته هاى عمومى را برطرف وتأمين سازد، وجامعه اى كه شايستگى اجراى عدالت را ندارد، در تنگناى ظلم وجور وبى عدالتى قرار مى گيرد ".
پس از پيروزى ظاهرى امام (عليه السلام)، جمعى از دوستان خيرانديش او به حضورش آمدند وبا نهايت خلوص وخير خواهى تقاضا كردند كه به خاطلر مصالح مهمتر، انعطافى در سياست خود پيش گيرد وپيشنهاد كردند براى اينكه امام خودرا از درد سر هوچى ها، راحت كند، رعايت حال برخى از متنفذين وشخصيت‌هاى صدر اسلام را بنمايد.
استدلال آنها بر اين اساس بود كه معاويه ايالت زرخيز وپر در آمدى مانند سوريه را در اختيار دارد، چه مانعى دارد كه فعلا به خاطر مصلحت مهمتر، موضوع مساوات وبرنامهء برابرى را مسكوت بگذارى؟
امام (عليه السلام) در پاسخ آنان فرمود:
" شما از من مى خواهيد كه پيروزى را به قيمت تبعيض وستم به دست آورم؟ از من مى خواهيد كه عدالت را به پاى سياست وسيادت فدا كنم؟ نه، به خدا قسم تا دنيا، دنيا است، چنين نخواهم كرد وبه گرد چنين كارى نخواهم گشت من وتبعيض؟... هرگز چنين كارى شدنى نيست. من وپايمال كردن عدالت ومساوات؟ نه، هرگز چنين چيزى ممكن نيست. اگر همهء اموالى كه به عنوان حكومت در اختيار من هست، مال شخصى ومحصول دسترنج خودم بود ومى خواستم ميان مردم تقسيم كنم، هرگز تبعيض روا نمى داشتم تا چه رسد به اينكه مال، مال خدا ومربوط به بيت المال است ومن امانت دار خدايم ".
دورنمائى از عدل وآزادى در زندگى فردى واجتماعى على (عليه السلام)، داستانها ونمونه هاى فراوانى به چشم مى خورد كه هركدام مى تواند درسى آموزنده وحياتبخش، در زندگى فردى واجتماعى مسلمانان باشد. بهعنوان نمونه، داستانى از زبان " سوده " زن شجاع وفداكار وهمرزم على (عليه السلام) نقل مى شود كه مى تواند بازگو كنندهء بسيارى از حقايق آنروز جهان اسلام باشد اينك آن داستان: " وقت ادارى تمام شده بود. معاويه وچند تن از نزديكان وحغاشيه نشينان او نشسته بودند واز هر درى سخن مى گفتند. يكى از دربانان وارد شد وتعظيمى نمود وگفت: خليفه به سلامت باشد! يك زن عراقى است كه خودرا سوده معرفى مى كند ومى گويد تازه از عراق رسيده است وكار لازم وفورى با خليفه دارد وبار مى خواهد.
معاويه لحظه اى به فكر فرو رفت وآهسته با خود زمزمه كرد " سوده... " به خاطر آورد وگفت: اجازه بدهيد وارد شود.
زن قد بلند وارد شد. لباس ساده اى اندام اورا پوشانده بود. وضع او نشان مى داد كه سختى هاى روزگار وفراز ونشيب هاى زندگى اورا خميده كرده وزودتر از سن واقعى گام به پيرى نهاده است. شايد تا آن روز پاى زنى جز براى شادى وتفريح خليفه به آن كاخ نرسيده بود. " سوده " سلام كرد وجواب شنيد. معاويه پرسيد: تو دختر عماره همدانى نيستى؟ سوده جواب داد: آرى!
معاويه گفت: تو همان شخصى نيستى كه در جنگ صفين همراه مردان قبيله ات در لشكر على (عليه السلام) بودى ويك روز در گرما گرم نبرد براى تهييج برادرت اين اشعار را مى سرودى ومى گفتى: " پسر عمار "، در روز نبرد كه مردان جنگى روبروى همديگر مى ايستند، تو همچون پدرت آستين همت بالا زن ومردانه بكوش! على وحسين وخاندان رسالت را يارى وكمك نما! هند وپسر اورا خوار وزبون ساز! رهبر وپيشواى ما على (عليه السلام)، برادر گرامى پيامبر، حضرت محمد (عليه السلام)، پرچمدار هدايت ومشعلدار چراغ فروزان ايمان وتقوى است ". آيا تو آن نبودى؟
سوده پاسخ داد: آرى، معاويه! من بودم. به خدا قسم من كسى نيستم كه از حق
وصداقت رو برگردانم وحقيقتى را كتمان نمايم يا بيجا معذرت بخواهم. آن روز من بودم كه اين اشعار را مى خواندم.
معاويه پرسيد: خوب آنروز چه انگيزه وهدفى؟
سوده جواب داد: دوستى على (عليه السلام) وپيروى از حق ووفادارى به رهبر راستين.
معاويه گفت: من گمان نمى برم كه از پيروى على (عليه السلام) نتيجه اى گرفته باشى؟
سوده گفت: خواهش مى كنم گذشته را يادآور مكن وخاطرات فراموش شده را باز نگردان. آن روز، روزى بود وامروز روز ديگر است.
معاويه گفت: چنين چيزى هرگز ممكن نيست. من هرگز برادرت را فراموش نمى كنم. چون صدمه هائى كه از او، وخويشانت ديده ام از هيچكس ديگرى نديده ام.
سوده، باز پاسخ داد: درست است. برادرم فرد ناشناخته اى نبود وموقعيت او خدمات وفعاليتهاى او، شور واحساسات او، چراغ راه وراهنماى رهروان حقيقت بود. اما، اكنون وضع دگرگون شده است وما سرپرست خودرا از دست داده ايم. برنامه هاى ما ناتمام مانده... بهتر است از امروز سخن بگوئيم وگذشته را فراموش كنيم. خوب. بگو حاجت تو چيست؟ " سوده " كمى سكوت اختيار كرد وآرامش خود را باز يافت. سپس با لحن اندرز آميزى شروع به سخن نمود وچنين گفت: معاويه، تو امروز رياست وحكومت مردم را به چنگ آورده اى. تأمين نيازمنديها ورفاه ملت وظيفهء تو است. مسئوليت تو بزرگتر ومهم تر از افراد عادى است فردا خداوند از تو بازخواست خواهد كرد كه با ملت چگونه رفتار كردى ووظائفى را كه در برابر آنها به عهده داشتى، چگونه به انجام رساندى؟ از نحوهء كار وفعاليت كارگزاران تو پيداست كه به وظيفهء خود درست قيام نكرده اى. اين عاملان، نمايندگان، فرمانداران واستانداران تو جز فردپرستى ومصلحت گرائى خويشتن وجز بسط نفوذ وقدرت شخصى تو، كار ديگرى انجام نمى دهند. مرتب دم از تو مى زنند ورجز مى خوانند وچاپلوسى مى كنند، اما نسبت به مردم با خشونت كامل رفتار مى كنند. مارا همانند خوشه هاى خشكيده اى درو مى كنند وهمچون گاو خرمن كوبى مارا زير پاى خود له مى كنند. از يك طرف به ما توهين وتحقير روا مى دارند، واز
ديگر سو مالياتهاى گزاف وسنگين وكمرشكن مطالبه مى كنند. اين فرماندار جديد به نام " بسر بن ارطأة " كه به نام تو، با پشتيبانى قدرت تو، وارد قبيلهء ما شد، مردان خاندان مارا كشت، اموال مارا به يغما وغارت برد، واكنون مى خواهد مارا به گفتن ياوه هائى مجبور سازد كه خدا هرگز آن روز را پيش نياورد كه زبان ما به چنان ياوه ها آلوده گردد و از ولايت ودوستى على (عليه السلام) بى زارى جوئيم....
سوده به سخنان خود چنين ادامه داد: ما نمى خواهيم آشوبى بپا شود وگرنه هنوز تمام مردان با شهامت ونيرومند ما نمرده اند. اينك من از تو انجام دو مطلب زير را مى خواهم: يا اورا عزل كنى تا مردم قبيله از تو سپاسگزار باشند، يا به سخنان من اعتناء نكنى تا ترا كاملا شناسائى ومعرفى كنم. معاويه كه سراپا گوش بود وهنوز انتظار نداشت كه زنى، آن هم از دشمنان شكست خوردهء صفين، اينچنين در مقابل او سخن بگويد، سخت خشمگين شد وفرياد كشيد: " سوده "، مرا تهديد مى كنى؟ هم اكنون فرمان مى دهم ترا بر شتر سركش وچموش سوار كنند وبه پيش فرماندارتان بفرستند تا هرطور خواست با تو رفتار نمايد....
سكوت مرگبار بر جملگى حكمفرما گشت. اطرافيان معاويه از ترس سر به پائين افكنده بودند وكسى جرأت سخن گفتن را نداشت. تنها كسى كه هرگز از خشم خليفه وحشت وهراس نداشت، تربيت يافتهء مكتب على (عليه السلام)، بانوى ستمديده وزجر كشيده " سوده " بود. از خاطرات شيرين گذشته دوران على (عليه السلام) را به ياد آورد واين اشعار را زمزمه كرد، وخواست معاويه را در جريان وقايع قرار دهد. مضمون اشعار او چنين بود: " درود خدا بر روان پاك او باد! كه هم اكنون در آغوش قبر آرميد وعدل وداد با او به خاك سپرده شد. رحمت ودرود حق بر روانى باد كه هميشه هم پيمان حق بود وبه هيچ قيمت از آن دست بر نمى داشت وهمواره ملازم حق وايمان وصداقت بود... ". معاويه پرسيد: منظور تو از چنين فردى كيست؟ حتما على بن ابى طالب است! شاگرد وفادار مكتب على گفت:
آرى منظورم اوست، او بود كه هميشه ياور عدل وداد پشتيبان ستمديدگان وزجر كشيدگان بود. هان، اى معاويه! اكنون موضوعى را از دوران حكومت على (عليه السلام) بازگو
مى كنم كه امروز به حال تو مفيدتر است. روزى با يكى از عاملان ونمايندگان او اختلافى پيدا كرديم. براى شكايت پيش او رفتم. مشغول نماز مستحبى بود. تا مرا ديد متوجه گرديد كه نياز فورى دارم. نماز را كوتاه كرد. وبا كمال مهربانى پرسيد: حاجتى داشتى؟
جريان را براى او شرح دادم وبدرفتاريها وخشونت‌هاى فرماندار اورا تذكر دادم. همزمان با شنيدن شكايات ونيازها وخواست‌هاى من، اشك از ديدگان معصوم او جارى گشت وچون دانه هاى مرواريد بر گونه هايش غلتيد وچهرهء ملكوتى اش را دو چندان جذاب نمود. سپس دست‌هاى خود را به سوى آسمان برداشت وچنين گفت: " خدايا، تو آگاهى كه من هرگز به نمايندگان خود دستور نداده ام به كسى ظلم كنند ودر حق ديگرى ستم روا دارند ودر انجام حق كوتاهى وقصور ورزند ". اين جمله را گفت وقطعهء پوستى را برداشت وبى درنگ چنين نوشت:
" به نام خداوند بخشنده مهربان. دلائل آشكارى از طرف خدا برايتان آمده است، پس حقوق وسهميهء مردم را با پيمانه وميزانهاى كامل به خودشان بدهيد وحقوق مردم را كم وكاست ننمائيد. در روى زمين فتنه وفساد نيانگيزيد. وقتى اين نامه به دست تو مى رسد: اموالى را كه گرفته اى مواظبت كن تا مأمور ديگرى بفرستم وآنهارا از تو باز پس بستاند والسلام! ". وسپس نامه را به من داد وبه اين ترتيب نماينده خويش را معزول كرد. معاويه متوجه قيافه هاى اطرافيان خود گرديد كه از شنيدن سيستم زمامدارى عدل وداد على واز شهامت وبى پروائى پرورش يافتگان مكتب او، به بهت وحيرت فرو رفته اند. به عنوان جبران سرشكستگى واظهار وجد به منشيان خود دستور داد كه نامه اى بنويسند ودر آن تذكر دهند كه نسبت به اين زن با عدالت وانصاف رفتار كنند.
" سوده " گفت: چرا تنها من؟ فقط با من چرا؟
معاويه: تو چه كار به ديگران دارى؟ " سوده ": ابدا، اين كار روا وصحيح نيست. ذلت وزبونى است. اگر بنا باشد كه قانون عدالت اجرا شود، بايد تمام افراد قبيله را زير پر خود بگيرد، وگرنه خون من از ديگران سرخ تر نيست.
معاويه كمى جابجا شد وبار ديگر به زن خيره گشت وگفت: آرى، على بن ابى طالب
شمارا اين چنين بار آورده است كه در برابر شخصيت ها وزمامداران جسور وبى پروا سخن گوئيد. به كاتب ونويسنده اش دستور داد هرطور كه اين زن مى خواهد برايش بنويسد ". اين داستان تابلويى گويا وترسيم بيانگر از عدل وداد ودموكراسى وآزاد منشى على (عليه السلام) وتربيت يافتگان مكتب تربيتى او بود. تاريخ، نمونه ها وشواهد فراوانى از دوران حكومت علوى در صفحات خود دارد، كه پژوهشگر ومحقق مى تواند از زواياى تاريخ، موارد بى شمارى را پيدا كند كه داستان بالا يكى از صدها نمونهء آنها است. (1) شبهاى ماه رمضان، شبهاى على است:
شبهاى خدا وشب هاى على، پيوند على با خدا پيوند على با شب، پيوند خدا با اين دو، ونيز على با اين هردو، پيوندى سرشار از راز ورمز خلقت ورحمت وشناختى كه مى خواست كه ديگران را نيز بدان راه، سوق دهد...
در زندگانى سراسر شور و ايمان، سراسر عشق به خدا و ايثار در راه خدا و پيامبرش، كه على (عليه السلام) از سر گذراند، شب‌هاى او سراسر عشق به خدا و ايثار در راه خدا و پيامبرش، كه على (عليه السلام) از سر گذراند، شب‌هاى او سر فصلى ديگر پايه گذار مكتبى ديگر است، همه هيجان خواستن و شرار توانستن، همه حرف دل، حرف جان، حرف اعماق ضمير، حرف دل نهادن و سر و جان دادن در راه محبوب و معبود ازلى و ابدى... چه رازى بوده است ميان على و شب، كه شب همه شب را، تا سحرگاهان بيدار مى مانده و با آفرينندهء شب و روز، راز دل مى گفته است؟ براى آشنايى با ذره اى از اين دنيا و قطره‌اى از اين دريا، كه همه زيباترين وراز آلودترين شعر خلقت را به ياد مى آورد، نخست، ما نيز از زبان شعر مدد مى گيريم و اين فصل كتاب را با شعرى زيبا، از شاعر نامدار معاصر، " شهريار " كه شاهد گوياى عشق شورانگيزى است كه دربارهء اين محبوب دل و جان بشريت سروده است، آغاز مى كنيم:
على آن شير خدا، مير عرب * الفتى داشته با اين دل شب شب ز اسرار على آگاه است * دل شب، محرم سر الله است شب، على ديد، به نزديكى ديد * گرچه او نيز به تاريكى ديد شب شنفته است مناجات على * جوشش چشمهء عشق ازلى قلعه بانى كه به قصر افلاك * سر دهد نالهء زندانى خاك اشكبارى كه چو شمع بيزار * مى فشاند زر، و مى گريد زار دردمندى كه چو لب بگشايد * در و ديوار، به زنهار آيد كلماتى چو در، آويزهء گوش * مسجد كوفه، هنوزش مدهوش فجر، تا سينه آفاق شكافت * چشم بيدار على، خفته نيافت روزه دارى كه به مهر اسحار * بشكند نان جوينى افطار ناشناسى كه به تاريكى شب * مى برد شام يتيمان عرب و آن اميرى كه به شب برفع پوش * مى كشد بار گدايان بر دوش تا نشد پردگى آن سر، جلى * نشد افشاء، كه على بود، على شهسوارى كه به برق شمشير * در دل شب بشكافد دل شير عشق بازى كه هماغوش خطر * خفت در خوابگه پيغمبر پيشوايى كه زشوق ديدار * مى كند قاتل خود را بيدار مى زند پس لب او، كاسهء شير * مى كند چشم، اشارت به اسير چه اسيرى، كه همان قاتل اوست * تو خدايى مگر، اى دشمن دوست شبروان، مست ولاى تو، على * جان عالم به فداى تو، على على (عليه السلام) كه در همه چيز و همه كار يگانه بود، شيوه عبادت و راز و نياز با خداوند را نيز يگانه و خاص خود برگزيده بود. حتى هنگامى كه درد، در دلش انباشته مى شد نيز، براى راز دل گفتن و درد دل كردن با خدايش، شب ها را بر مى گزيد. شبانه، از خانه بيرون مى آمد، به نخلستان‌هاى اطراف شهر مى رفت، زير نخل ها، در سايه روشن ماهتاب، سر به داخل چاه‌هاى آب خم مى كرد و دردش را، ناله‌هاى جانگدازش را، فريادهاى در سينه مانده و با كس نگفته اش را، سر مى داد....
سير و سلوك سير و سلوك در طريق پرستش خداوند يكتا، عبادت و عبوديت در درگاه كبريايى اش، و كرنش و نياز و نيايش در برابر عظمت بى چون آن قادر مطلق يگانه، تلاش در راه تهذيب نفس و اتصال آفريده به آفريننده، يكى از اصول پرشكوه تعليمات انبياء است، كه در اسلام نيز خود، در سرلوحهء همه تعليمات ديگر قرار گرفته است وعلى شاگرد برجسته و رهرو راستين مكتب انبياء نمايانگران آن بود.
راه و رسم عبادت عبادت در اسلام، صورتى ديگر دارد: عبادت‌هاى اسلامى، نه تنها از زندگى و نفس و ذات زندگى جدا و بيگانه نيست، بلكه با آن، با فلسفه‌هاى آن، توأم و آميخته است و در متن واقعيات زندگى قرار دارد.
در اسلام، عبادت پروردگار، شامل پاره‌اى از وظايف اخلاقى به حقوق ديگران، وقت شناسى، كنترل احساسات و خشم و غضب، مهر و الفت ورزيدن به مردم، رعايت نظافت و پاكيزگى، رازدارى، خوددارى از غيبت و سخن چينى، و دهها نظير آن، تازه يكى از مقدمات و شرايط به حساب آمده است.
از ديدگاه اسلام، هر كار خير و مفيدى كه توأم با انگيزه پاك خدايى باشد، عبادت و بندگى است. از اين رو، حتى درس خواندن و كسب معلومات و دانش اندوختن و علم آموختن، كسب و كار حلال و نافع، فعاليت اجتماعى و سازندگى در راه خدمت به خلق، اگر توأم با انگيزهء خدايى و نيت و قصد الهى باشد و تظاهر و ريا در آن نفوذ و دخالت نكند، خود عبادت و بندگى در پيشگاه خداوند يگانه به شمار مى آيد، همچنان كه نماز و روزه هم از شاخص ترين عبادت‌هاى اسلامى شمرده مى شود....
معراج روح در تعبيرهاى اسلامى، از عبادت و ستايش الهى، به عنوان معراج روح انسانى و نردبان قرب و تعالى روح و پرواز روح به سوى كانون نامرئى هستى و آفرينش ياد شده است كه انسان مسلمان به عنوان سپاس از پديد آورنده خود انجام مى دهد و به سلوك و سير خود در اين طريق تداوم مى بخشد.... على (عليه السلام) در نهج البلاغه مى فرمايد: (إن قوما عبدوا الله
رغبة فتلك عبادة العبيد، وإن قوما عبدوا الله شكرا فتلك عبادة الاحرار ".
يعنى: گروهى خداوند را به انگيزهء پاداش مىپرستند اين نوع عبادت، عبادت تجارت پيشگان است. و گروهى او را از ترس مىپرستند، اين نوع عبادت، عبادت برده صفتان و بردگان است. و گروهى خداوند را براى آنكه او را در برابر آن كمالات و صفات عاليه سپاسگزارى كرده باشند مىپرستند، اين نوع عبادت، عبادت آزادگان است.
وعلى (عليه السلام)، باز در يكى ديگر از سخنان ارزنده خود مى فرمايد: " اگر بر فرض، خداوند كيفرى را براى نافرمانى معين نكرده بود، وظيفه سپاسگزارى در برابر خداوند ايجاب مى كرد كه از فرمانش، تمرد و سرپيچى نشود ".
و بارها مى فرمود: " خداوندا!، من تو را به خاطر بيم از كيفر، يا به خاطر طمع و آز در بهشت، پرستش نكرده ام. من تو را بدان جهت پرستش كردم كه تو را شايستهء پرستش يافتم ". در مكتب على (عليه السلام)، پرستش در يك چيز خلاصه مى شود: ياد حق وحفظ او، و از ياد بردن هرچه غير اوست و هميشه زندگى كردن با ياد خدا. قرآن مجيد مى فرمايد: نماز را براى آنكه به ياد من باشى برپا دار و اداء كن!
عروج روح على (عليه السلام)، در پرتو اين كمالات هر روز اوج بيشترى مى گرفت تا خود را به افق بالاترى بكشاند و هر آنچه موجب سنگينى پرواز بود، از خويشتن دور مى ساخت. به خصوص، شب هنگام، چون پردهء تاريكى بر همه جا كشيده مى شد و در سكوت سنگين شبانه، عظمت الهى، پاك و شفاف، در آئينه فيروزه گون و ستاره نشان آسمان، بازتابى پر جلال مى يافت، على (عليه السلام)، با آن عظمت روحى، خود را در برابر آفريدگار يكتا و توانا، ذره اى بيش به حساب نمى آورد و هميشه و همه وقت و همه جا، با اين گونه راز و نيازها و كلمات و عبارات، زمزمه و ترنم داشت: " اين نفس من است كه رياضت و پرهيز، تربيتش مى كنم، تا در روز رستاخيز كه ترسناكترين روزهاست، از اضطراب ايمن باشد ". و در جاى ديگر، با زبان و بيانى ديگر مى فرمود: " اى دنيا و اى شهوت! از من دور باش! مهار تو را، به پشت تو! رها كرده ام و خويشتن را از قيد و بند سنگين تو آزاد ساخته ام....
به خدا سوگند، عنان نفس خود را در زنجير خواهم داشت و آن چنان بر نفس خود سخت خواهم گرفت كه از چشمانم چشمه‌هاى زلال بجوشد ".
عشق پاك على (عليه السلام)، در كار عبادت، عاشقى دلباخته و بى قرار بود. با تمام وجود به عبادت مى پرداخت. به عادت او، تنها براى رفع تكليف نبود. او عاشق راستين جمال حق بود و جز جمال دلرباى حقيقت چيزى در نظرش جلوه و نمودى نداشت. سجده‌هاى او طولانى و سجده گاهش همواره از اشك شوق مرطوب بود... با اين روايتى كه از امام چهارم (عليه السلام) نقل شده است مى توان به عظمت سجده‌هاى اين عاشق پاكباخته پى برد: هنگامى كه از امام زين العابدين (عليه السلام) كه سجده‌هايى طولانى و خستگى ناپذير در برابر خداوند، داشت كه گويى برخاستنى در پى نخواهد داشت، خواستند تا تقليلى در اين طول عبادت و سجده روا دارد، فرمود: " و من يقدر على عبادة جدي علي بن ابي طالب؟ ". (من، كه توانسته ام همانند، جدم على بن ابى طالب به عبادت پروردگارم بپردازم؟).
نمونه اى از راز و نيازها على (عليه السلام) در عبادت‌هاى شبانه اش، آن هنگام كه ميان او و پروردگارش، پرده اى جز آسمان فيروزه گون نبود، و اين پرده اى بود كه با يك بال پرواز انديشه و عشق على بر كنار مى رفت، و در چشم به هم زدنى طى مى شد، به خاك مى افتاد، و در دعاها و نيايش ها و راز و نيازهايش مى گفت: " خدايا، تو را به يگانگى و عظمت مىستايم و بر آستان پر شكوه و جلال تو، پيشانى بندگى بر خاك مىسايم. تو را با ديدگان بينا، نمى بينند، ولى ناديده ات نيز نمى انگارند. فروغ جمال تو در قلب ها و عواطف، شعلهء عشق مى افزايد، اما جلوهء دلبرى تو از چشم انداز بشر خاكى، مستور و پنهان است... " شكوه و عظمت تو آنچنان شامخ و بلند است كه پرواز انديشه، از پيرامون آن، غير ممكن و محال است، ولى دست دلنواز و مهربان تو، در اعماق درياها و خميدگى درها و بلندى ستيغ كوهها كوچكترين و ريزترين ذرات وجود را، مشمول نوازش و مهربانى خود قرار مى دهد....
" خداوندا! نه آن بلند پر اوج وافقهاى بالا، دست ما را از دامن لطف تو كوتاه مى سازد و نه اين رحم عميق و پهناور تو پايهء عرش الوهيت تو را فرو مى ريزد. حكيم خردمند، تو را مى شناسد، ولى از حقيقت وجود تو آگاه نيست، به او عصايى چوبين بخشيده اند، تا استدلال كند و در ظلمات اوهام، راه را از چاه باز شناسد. اما آن بلند پروازى راستين،
ويژهء پروانگان عشق است كه در سرادق جلال تو بال زننده و گردا گرد شمع حقيقت وجودت بگردند و در يك لحظه، سراسيمه تسليم شعله وصال گشته، در امواج بيكران نور و هستى، شخصيت و موجوديت خود را محو سازند و پرتو آسا، به خورشيد بى زوال وحدت بازگردند. " اى پروردگار بزرگ! هنگامى كه شب فرا مى رسد و از گريبان خون آلودهء شفق، عفريت ظلمت سر بيرون مى كشد، تو را سپاس مى گذارم و تو را مىستايم.
و در سپيدهء دم كه پنجه‌هاى زرتاب آفتاب، بر پيشانى افق، با قلم طلا آيات نور مىنگارد، ياد تو هستم و تو را مى پرستم. هر آن ستارهء فروزنده كه از گوشه چادر شبرنگ سپهر، يكدم آشكار و يك دم نهان مى شود و دورنماى بديع خود را بدين عشوه ها جذاب تر جلوه مى دهد، از بزرگى و عظمت تو غافل نيستم و همه، جمال تو مى بينم.
چون ديدگانم به روى جهان باز شود، از پاى تا سر يك پاره قلب مىنمايم كه با تو، عاشقانه راز گويم، از هر درى كه سخن گويند فرسوده و خسته مى شوم، ولى همين كه نوبت به حديث تو افتد، نشانى از نو گرفته، داستان را از سر آغاز مىكنم....
" تو را مىستايم، و بدين ستايش مى خواهم كه ابرهاى رحمت بر ما بسيار ببارد و در اين موقعيت نعمت تو كامل گردد.
تو را مىستايم و با اين ستايش، جان خود را به پيشگاه عزت تو تسليم مى سازم و در حصار عصمت تو از لغزش و گناه پناه مى جويم.
" خدايا، مرا به توانگرى خويش نيازمند كن و از توانگران و اغنيا بى نياز ساز! تو راه بنماى تا من گمراه نشوم و تو دوست باش تا از فريب دشمنان ايمن بمانم ".
آرى، بدين گونه مى گذشت شب‌هاى آن ابر مرد يگانه، آن اسطورهء پر جلال كه خود از جلال آفرينش پروردگارش، نشانه اى و آيتى بود. و چون، شب به پايان مى رسيد، اندوهگين مى شد كه چرا آن خلوت پر شكوه شبانه و آن فرصت نيكوى راز دل گفتن با خداى يگانه، بسر آمده است. و بار ديگر، تمامى روز را در انتظار شب مىگذرانيد و شب، باز همچون همه شب‌هاى پيشين مى گذشت... خدايا، پرتوى از شب‌هاى على را، بر شب‌هاى زندگى ما نيز فرو فرست!
و روزهاى ما را نيز روزهاى مبارك و ميمون و سعادتبار قرار بده! آمين رب العالمين
جهاد و عبادت در مكتب على (عليه السلام) مكتب انسان ساز على (عليه السلام)، مكتب حركت و پويائى... مكتب تحرك و كوشش، مكتب مبارزه و جهاد در راه خدا و در راه تأمين رفاه و آسايش مردان خدا و مخلوقات خداست.
مبارزه و تلاش در زندگى فردى و اجتماعى، در سرلوحه برنامه‌هاى پيروان اين مكتب قرار گرفته است، و شهادت و از خود گذشتگى، عالىترين آرزوى يك فرد پيرو مكتب او، را تشكيل مى دهد. بدين گونه بسيار طبيعى است آن كس كه شهادت را پذيرفته باشد هرگز اسارت و ذلت نخواهد داشت.
زندگى 63 ساله على (عليه السلام)، خود نمونه اى و الا و پرشكوه از مجاهده و مبارزه در راه ايمان و اخلاص بود، مبارزه اى كه آخرين ساعات لذت بخش آن بانواى " به خداى كعبه سوگند به فيض عظيم نائل گشتم " پايان گرفت و خاتمه پذيرفت....
نمونه اى از بيانات او او در يكى از خطبه‌هاى نهج البلاغه، ديدگاه واقعى خود را در مورد جهاد و مبارزه در راه خدا نشان مى دهد و توصيف جالب و شناسائى كاملى از جهاد و از هدفها و آرمان‌هاى آن، به دست مى دهد. و از اين طريق رهروان حقيقت را به كعبه معشوق و محبوب خود، مى كشاند و افراد بى هدف و سست عنصر را مورد عتاب قرار مى دهد. داستان آن نيز به اين ترتيب است: پس از جنگ صفين صلح موقت برقرار گرديد و طرفين تعهد داشتند كه تا يك سال كوچكترين تعدى و تجاوز به مرز همديگر را روا ندارند. اما سربازان شام كه در مرز متمركز شده بودند، و با دستور فرماندهان متخلف خود گاه گاهى به عراق حمله ور شده و از قتل وغارت و چپاول و خيانت خوددارى نمى كردند و تجاوزات آنان اغلب بى جواب مى ماند و خونسردى خاص، در ميان لشكريان على (عليه السلام) حكمفرما بود. اين موضوع به على (عليه السلام) بسيار گران آمد. خطابهء زيرا را به منظور تهييج احساسات و عواطف آنان در مسجد كوفه در برابر فرماندهان سپاه ايراد نمود كه امروز هم مى تواند بيانگر عواطف و احساسات و راهگشاى خونسرديها و بى‌تفاوتيها گردد.
مضيقه بى آبى " معاويه بن ابى سفيان " در حدود شانزده سال بود كه به عنوان امارت در شام
حكومت مى كرد، و بدون آنكه به احدى اظهار كند مقدمات خلافت را براى خويش فراهم مى ساخت، از هر فرصتى، براى منظورى كه در دل داشت، استفاده مى كرد و بهترين بهانه او براى اينكه از حكومت مركزى سرپيچى كند و داعيه خلافت را آشكار نمايد، موضوع كشته شدن عثمان بود. او در زمان حيات عثمان، به استغاثه‌هاى عثمان پاسخ مساعد نداد و تقاضا و استمدادهاى عثمان را نشنيده و ناديده گرفت. اما منتظر بود عثمان كشته شود و قتل وى را بهانه كار خود قرار دهد عثمان كشته شد. و معاويه فورا در صدد بهره بردارى بر آمد. از سوى ديگر مردم پس از قتل عثمان، دور على (عليه السلام) را كه به جهات مختلفى از رفتن زير بار خلافت امتناع مى كرد گرفتند و با او بيعت كردند.
على (عليه السلام) پس از آنكه ديد مسئوليت رسما متوجه او است، قبول كرد و خلافت رسمى اش در مدينه، كه مركز و دار الخلافه آن روز بود، اعلام شد. همه استانهاى كشور پهناور اسلامى آن روز اطاعتش را گردن نهادند، به استثناء شام و سوريه كه در اختيار معاويه بود. معاويه از اطاعت حكومت مركزى سرپيچى كرد و آن را متهم ساخت به اينكه قاتلان عثمان را پناه داده است و خود آماده اعلام استقلال شام و سوريه شد. و سپاهى انبوه از شاميان را فراهم كرد.
على (عليه السلام) پس از فيصله دادن به كار اصحاب جمل، متوجه معاويه شد. نامه‌هايى به معاويه رد و بدل كرد. اما نامه‌هاى على در دل سياه ابو الاعور سلمى، پيشا پيش لشكر معاويه با گروهى از پيشاهنگان حركت مى كرد و مالك اشتر نخعى، با گروهى از لشكريان على (عليه السلام) به عنوان مقدمة الجيش پيشا پيش سپاه على (عليه السلام) حركت مى كرد. دو دسته پيشاهنگ در كنار فرات به يكديگر رسيدند.
" مالك اشتر "، از طرف على، مجاز نبود جنگ را شروع كند، اما ابو الاعور براى اينكه زهر چشمى بگيرد، حمله سختى كرد. حمله او از طرف مالك و همراهانش دفع شد، و شاميان سخت به عقب رانده شدند. ابو الاعور براى اينكه كار را از راه ديگر بر حريف سخت بگيرد، خود را به محل " شريعه "، يعنى آن نقطه شيب دار كنار فرات، كه دو طرف مى بايست از آنجا آب بردارند، رساند، نيزه داران و تيراندازان خود را مأمور كرد تا آن نقطه را حفظ كنند و مانع ورود مالك ويارانش بشوند. طولى نكشيد كه خود معاويه با
سپاه انبوهش رسيد و از پيشدستى ابوالاعور خشنود شد. معاويه براى اطمينان بيشتر عده اى بر نفرات ابو الاعور افزود. اصحاب على (عليه السلام) در مضيقه بى آبى قرار گرفتند.
شاميان عموما از پيش آمد اين فرصت خوشحال بودند، و معاويه با مسرت اظهار داشت:
" اين پيروزى مال ماست ".
تنها عمرو بن العاص معاون و مشاور مخصوص معاويه اين كار را مصلحت نمى ديد. از آن سو، على (عليه السلام) خودش رسيد و از ماجرا آگاه شد. نامه اى به وسيله يكى از بزرگان فرستاد، كه " تو و پيروانت قبل از هر چيز اسلحه به كار برده ايد، به علاوه جلوى آب را بر ياران من گرفته ايد، دستور بده از اين كار دست بردارند تا مذاكرات آغاز گردد. البته اگر تو به چيزى جز جنگ راضى نشوى، من ترس و ابايى ندارم ".
اين نامه به دست معاويه رسيد. با مشاورين خود در اطراف اين موضوع مشورت كرد.... عموما نظرشان اين بود: فرصت خوبى به دست آمده، بايد استفاده كرد، و به اين نامه نبايد ترتيب اثر داد. تنها عمرو بن العاص نظر مخالف داشت.
گفت: " اشتباه مى كنيد، على و اصحابش چون در نظر ندارند در كار جنگ وخونريزى پيشدستى كنند، فعلا سكوت كرده اند و به وسيله نامه خواسته اند شما را از كارتان منصرف كنند. خيال نكنيد كه اگر شما به اين نامه ترتيب اثر نداديد و آنها را همچنان در مضيقه بى آبى گذاشتيد آنان عقب نشينى مى كنند. آن وقت است كه دست به قبضه شمشير خواهند برد و از پا نخواهند نشست تا شما را با رسوايى از اطراف فرات دور كنند ".
اما عقيده اكثريت مشاورين اين بود كه مضيقه بى آبى، دشمن را از پاى در خواهد آورد و آنها را مجبور به عزيمت خواهد كرد.
معاويه شخصا نيز با اين عقيده همراه بود. اين شورا به پايان رسيد. صعصعه براى دريافت جواب نامه به معاويه مراجعه كرد معاويه كه در نظر داشت از جواب دادن شانه خالى كند گفت: " بعدا جواب خواهم داد " ضمنا دستور داد تا سربازان محافظ آب، كاملا مراقب باشند و مانع ورود و خروج سپاهيان على (عليه السلام) شوند. على (عليه السلام) از اين پيشامد، كه اميد هرگونه حسن نيتى را در جبهه مخالف به كلى از بين مى برد و راهى براى حل مشكلات به وسيله مذاكرات باقى نمى گذاشت، سخت ناراحت شد. راه را منحصر به
اعمال زور و دست بردن به اسلحه ديد. در مقابل سپاه خويش آمد و خطابه‌اى كوتاه اما مهيج و شورانگيز به اين مضمون انشاء كرد: " اينان ستمگرى آغاز كردند، در ستيزه را گشودند و با روش خصمانه شما را پذيرا شدند. اينان مانند گرسنه اى كه غذا مى طلبد جنگ وخونريزى و خون آشامى مى طلبند. جلوى آب آشاميدنى را بر شما گرفته اند، اكنون يكى از دو راه را بايد انتخاب كنيد راه ديگرى نيست. يا تن به ذلت و محروميت و خوارى بدهيد و هم چنان تشنه بمانيد، يا شمشيرها را از خون پليد اينان سيراب كنيد، تا خودتان از آب گوارا سيراب شويد. زنده بودن اين است كه پيروز و فاتح باشيد، هر چند به بهاى مردن تمام شود. و مردن اين است كه مغلوب و زير دست باشيد هر چند زنده بمانيد. شما بهتر مى دانيد معاويه گروهى گمراه و بدبخت را گرد خويش جمع كرده و از جهالت و بى خبرى آنها، استفاده مى كند. تا آنجا كه آن بدبختها بى جهت، گلوهاى خودشان را هدف تير مرگ قرار داده اند ". (1) اين خطابه مهيج، جنبشى عظيم در سپاهيان على (عليه السلام) به وجود آورد. خونشان را به جوشش آورد. آماده كارزار شدند و با يك حمله سنگين دشمن را تا فاصله زيادى عقب راندند و " شريعه " را متصرف شدند. در اين وقت عمرو بن العاص كه پيش بينى او به وقوع پيوسته بود، به معاويه گفت: " حالا اگر على و سپاهيانش معامله به مثل كنند و با تو همان كنند كه تو با آنها كردى، چه خواهى كرد؟ آيا مى توانى بار ديگر " شريعه " را از آنها بگيرى؟ " معاويه گفت: " به عقيده تو، على، اكنون با ما آنگونه رفتار خواهد كرد كه ما كرديم؟ " عمرو عاص گفت: " نه به عقيدهء من على، با ما معامله به مثل نخواهد كرد، و ما را در مضيقه بى آبى نخواهد گذاشت. او براى چنين كارها نيامده است ". از آن سو سپاهيان على (عليه السلام)، بعد از آنكه ياران معاويه را از شريعه دور كردند، از على (عليه السلام) خواستند اجازه بدهد مانع آب برداشتن ياران معاويه بشوند.
على (عليه السلام) فرمود: " مانع آنها نشويد، من به اين گونه كارها كه روش جاهلان است دست نمى زنم. من از اين فرصت استفاده مى كنم و مذاكرات خود را با آنها بر اساس كتاب خدا آغاز مى كنم. اگر پيشنهادها و صلاح انديشيهاى من پذيرفته شد كه چه بهتر و اگر
پذيرفته نشد با آنها مى جنگم، اما جوانمردانه، نه از راه بستن آب بر روى دشمن، من هرگز دست به چنين كارى نخواهم زد و كسى را در مضيقه بى آبى نخواهم گذاشت. آن روز شام شده بود كه سپاهيان على (عليه السلام) و معاويه با يكديگر مى آمدند و آب بر مى داشتند و كسى متعرض سپاهيان معاويه نمى شد.
شهريار شاعر سالك آذربايجانى در اين باره گويد:
شنيدم آب به جنگ اندرون، معاويه، بست * به روى شاه ولايت، چرا؟ كه بود خسى على به حمله گرفت آب و باز، كرد سبيل * چرا؟ كه او كس هر بى كس است ودادرسى سه بار دست به دست آمد آب و در هر بار * على چنين هنرى كرد و او چنان هوسى فضول گفت كه: ارفاق تا به اين حد بس * كه بى حيائى دشمن ز حد گذشت بسى جواب داد كه: ما جنگ بهر آن داريم * كه نان و آب نبندد كسى به روى كسى غلام همت آن قهرمان كون و مكان * كه بى رضاى الهى نمى زند نفسى تو هم بيا و تماشاى حق و باطل كن * ببين كه در پى سيمرغ مى جهد مگسى
بخش دوم F على (عليه السلام) از ديدگاه دانشمندان غير اسلامى
بخش دوم / على (ع) از ديدگاه دانشمندان غير اسلامى...
براى هرچه بيشتر بهره گرفتن از پرتو آشنايى و شناسايى على (عليه السلام)، يكى از راههاى گوناگون، مطالعه و جستجو در گفته ها و نوشته ها و عقايد و نظرات دانشمندان و متفكران، جهان دربارهء اين ابر مرد تاريخ اسلام و تاريخ بشر است.
در اين بخش، براى پى بردن به راز هستى اين موجود شگفتى انگيز، از نيروى فكرى ديگر دانشمندان استمداد مى كنيم و از طريق رشته‌هاى تابندهء افكار انديشمندان و متفكران نامدار تاريخ، و بزرگان عصر حاضر، با اين اعجوبهء خلقت بيشتر آشنا مى شويم.
اين نظرات و گفته ها، اگرچه هريك كافى است تا شناسانندهء بزرگترين شخصيت تاريخ بشر باشد، ولى هدف ما، در اينجا نشان دادن و نماياندن بزرگى و عظمت حضرت على (عليه السلام)، با اين گفته ها و نوشتارها نيست.
چه براى شناسائى شخصيت متكى به خود على (عليه السلام) نيازى به استمداد از گفته ها و انديشه‌هاى ديگران نيست، و عظمت خود ساخته و برون از اندازهء او، به هيچ پشتوانه اى نياز ندارد: على را تنها بايد با خود و فروغ ذات خود شناخت. بدين گونه، در اين ميان، قصد آن نيست كه از زبان ديگران بشناسيم، بلكه قصد آنست كه بدانيم ديگران على را چگونه شناخته اند. بلكه قصد آنست كه بدانيم ديگران على را چگونه شناخته اند. و در اين راه نيز نخست به آنچه دانشمندان و متفكران غير اسلامى دربارهء على (عليه السلام) گفته و نوشته اند، نظر مى افكنيم، كه به فرمودهء مولانا:
خوشتر آن باشد كه سر دلبران * گفته آيد در حديث ديگران چرا كه اگر دانشمندان اسلامى، به خصوص متفكران شيعه، با ايمان اسلامى و عشق به خاندان عصمت و طهارت، از ديدگاهى عاشقانه، جانشين و وصى پيامبر اسلام را
نگريسته اند، بارى، دانشمندان غير اسلامى، تنها با نگاه علم و از چشم تحقيق وتتبع در احوال شخصيت، بى نظير و يگانه، زندگى او را مورد تحقيق و تدقيق قرار داده اند و آنگاه، چنان شيفته و مبهوت مانده اند كه گفتارشان نيز از اثرات اين بهت و شيفتگى بدور نمانده است.
در همين باره، شاعر مشهور معاصر، شهريار تبريزى نيز قطعه اى پر معنا دارد كه چنين مى گويد:
گواه فضل تو آن به، كه دشمنان باشند * مثل خوش است و به مصداق خوشترى هم وصل يكى به گفتهء شبلى، شميل زنديق * ببين كه گفته به وصف على، خطابى فصل " على است نسخهء فردى كه شرق و غرب جهان * دگر نديد، سوادى از او، مطابق اصل " آنچه در پى مى آيد، گلچينى از ميان هزاران هزار گفته و نوشته در اين مورد، و مصداق قطرهء آبى از درياست، ورنه به تحقيق، اگر تنها فهرستى از عنوان كتابها و رسالات نوشته شده پيرامون على را، گرد آوريم، خود به دهها جلد كتاب قطور بالغ خواهد شد...
1. جبران خليل جبران نويسنده پر شور و حماسه آفرين مسيحى، در باره آن يگانهء دوران ها در نامه اى كه به جرداق مىنويسد چنين مىنگارد:
" در ميان بزرگان تاريخ كمتر شخصيتى است كه مردم در ذكر خير او همانند على اتفاق نظر داشته باشند. به عقيدهء من، فرزند ابيطالب، نخستين عربى است كه ملازمت و مجاورت روح كلى را برگزيد و با آن، همراز و دمساز گرديد. او نخستين عربى بود كه دو
لبش آهنگ ترانهء روح كلى را به گوش مردمى منعكس ساخت كه پيش از آن، اين نغمه را نشنيده بودند. بدين جهت در ميان راههاى پر فروغ بلاغت او، و در تاريكى‌هاى گذشتهء خود، حيران ماندند، پس هركس شيفته و دلدادهء او گشت، هركس با او دشمنى ورزيد، از فرزندان جاهليت و نادانى است ".
او مى افزايد: " على از دنيا درگذشت، در حالى كه شهيد عظمت و بزرگوارى خود شد. از دنيا چشم پوشيد، در حالى كه نماز در ميان دو لبش بود. او درگذشت، در حالى كه دلش از شوق پروردگار پر بود. عرب، مقام و قدرش را نشناخت تا آنكه از همسايگان عرب، مردمى از پارس به پا خاستند و تفاوت ميان گوهر و سنگريزه را شناختند ". (1) 2. شبلى شميل دانشمند ماده گراى عرب، با وجود آنكه منطق كمونيستى والحاد وانكار ماوراء طبيعت را دارد، در مورد اين شخصيت والاى الهى و اسلامى، با لحن پرشور و ستايش آميزى مى گويد:
" امام على بن ابيطالب، بزرگ بزرگان جهان و يكتا نسخهء مان بود كه جهان شرق و غرب، در عالم قديم و جديد، صورتى بسان اين نسخه، ك مطابق اصل باشد، به خود نديده است ". (2) 3. جرج جرداق " نويسنده مسيحى ديگر، كه پنج جلد اثر بزرگ، پيرامون تحليل شخصيت و مكتب على (عليه السلام) ترسيم كرده است، مىنويسد:
" نزد تاريخ، حقيقت و واقعيت يكسان است، خواه بشناسى يا نشناسى. و چنين است كه شهيد نامى، پدر بزرگ شهيدان، على بن ابى طالب، صوت عدالت انسانى، شخصيت
جاودانى شرق است. على بن ابيطالب است كه در قتال و كارزار، معنى ديگر دانسته بود، غير از آنچه ديگران دانستند، و به قصد و نيت ديگرى جنگ مى كرد. غير از آن نيتى كه ديگران داشتند. با زهد وورع، جهاد را برگزيد و در راه محبت به درماندگان و بيچارگان، به فتح قلعه ها پرداخت و كاخ دشمنان عدل و داد را با خاك يكسان كرد. او در مكارم اخلاق و صفات عاليهء انسانى، به حد كمال و اعلى رسيده بود. اى جهان، چه مى شد اگر هر آنچه در قدرت وقوته دارى به كار مى بردى و در هر زمان، على ديگرى با آن عقلش، با آن قلبش، با آن زبانش و با آن ذوالفقارش به عالم مى بخشيدى؟ ". (1) 4. ميخائيل نعيمه نويسنده بزرگ مسيحى و متفكر فلسفه و ادب معاصر عرب در پيشگفتار كتاب الامام على (عليه السلام) مىنويسد: " يك نويسنده و مورخ، هر چند نابغه و هنرمند باشد، هرگز نمى تواند هر چند در هزاران صفحه، تصوير كاملى از شخصيت على (عليه السلام) و محيط پر آشوب و فتنه انگيز او را ترسيم كند. زيرا آنچه اين عنصر كامل و با كمال عرب، ميان خود و خدايش انجام داده است، چيزى است كه هيچكس نشنيده و نديده است. پس در اين صورت هر چهره اى كه از شخصيت او ترسيم كنيم، ناچار مبهم و نارسا و اندك خواهد بود. او نه تنها قهرمان صحنهء پيكار و نبرد بود، بلكه در بينش ژرف و پاكى وجدان، و بيان قاطع، در برابر ستمگران، قهرمانى بزرگ به شمار مى رفت... اين بزرگى و عظمت او، هر چند روزگاران طولانى بر آن مى گذرد، ولى همواره مى تواند براى ما گنجينهء پر مايه اى باشد كه بدان توجه كنيم و امروز يا هر روز ديگر كه نيازى به برپايى زندگى شايسته و سربلند داشته باشيم، از آن روح پر خروش، الهام بگيريم. چون او، عنصر نامتناهى تفكر و انديشه، در هر زمان و مكان به شمار مى آيد ". (2) = + * * * + =
5. توماس كارلايل نويسنده وفيلسوف انگليسى، در تحليل شخصيت و عظمت تاريخى على (عليه السلام) آنچنان قلم فرسائى مى كند كه مطالعه كننده در بادى نظر او را شيفتهء امام مى پندارد او چنين مىنويسد:
" اما، على... ما را جز اين نمى رسد كه او را دوست بداريم و به او عشق بورزيم. چه او جوانمردى بس عاليقدر و بزرگ منش بود. از سرچشمه وجدانش، خير و نيكى مى جوشيد، از دلش شعله‌هاى شور و حماسه زبانه مى زد، او شجاع تر از شير ژيان بود، ولى شجاعتش آميخته با روح لطف و صفا و رحمت، و سرشار از عواطف رقيق انسانى و رأفت و نرم دلى بود... او در شهر كوفه غافلگير شد، و با حيله و توطئه به شهادت رسيد، شدت عدل او بود كه باعث اين جنايت شد، چرا كه او هركس را مانند خود عادل مى پنداشت. هنگامى كه در بستر مرگ افتاده بود، دربارهء كسى كه بر او زخم شمشير زده بود، صحبت شد. پاسخ داد:
" اگر زنده ماندم، خود مى دانم چه كنم، ولى اگر در گذشتم اختيار دست شماست. اما اگر خواستيد قصاص كنيد، در برابر يك ضربت شمشيرى، شما هم تنها با يك ضربه سزايش را بدهيد، اما اگر اصلا از قصاص در گذريد به تقوى نزديكتر است ". (1) 6. ولتر نويسنده، فيلسوف، متفكر و نمايشنامه نويس بزرگ فرانسه در قرن هيجدهم، اثرى تحقيقى به نام " رساله اى در باره آداب و رسوم ملل گوناگون دارد كه در باره مسائل ملل مسلمان بويژه در صدر اسلام، نكات و اشارات توجه انگيز و در خور تأملى دارد. وى در اين كتاب، عقيده خود را مبنى بر اين كه خلافت حضرت على (عليه السلام)، مستند بوده، ابراز
داشته است. همچنين، اظهار عقيده كرده است كه پيامبر اسلام در مورد جانشينى پسر عم و داماد خود على، به صراحت و قاطعيت، وصيت كرده است و حتى در بستر احتضار، از صحابه خود قلم و دوات خواسته است، تا كتبا حضرت على (عليه السلام) را به عنوان جانشين خود معرفى و منصوب كند. ولى، على بحثى نسبتا مفصل اين مطالب و مسائل را تجزيه و تحليل كرده و تأسف خود را از به انجام نرسيدن اين وصيت ابراز داشته است... ".
7. بارون كارادوو محقق و مورخ فرانسوى، در كتابى مستند و آنكه على، در عين حال كه عنوان قهرمان و امام، هر دو را دارا بود، در عين حال، سردار جنگى شكست ناپذير و عالم و دانشمند زبردست علوم الهى، و فصيح ترين خطباى صدر اسلام به شمار مى رفت. خاصيت دوم اينكه على (عليه السلام)، در عين اينكه از طرف مسلمين سنى، يا شيعى مذهب، به منزلهء يكى از بزرگترين مفاخر اسلام مورد ستايش و تكريم قرار گرفته، بى آنكه خود خواسته باشد، تمام فرق و مذاهبى كه هنوز تا اين ساعت در ميان ملل اسلامى تفرقه و جدايى انداخته اند، او را پيشواى خود مى شناسند. در كتبيه مساجد اهل سنت، نام على، در كنار اسامى پيامبر (صلى الله عليه وآله) وابوبكر وعمر ثبت شده است و در ديوار محراب‌هاى شيعيان، نام على، بعد از نام پيامبر ذكر گرديده است ". (1) 8. نرسيسيان سردبير چند سال پيش سفارتخانهء بريتانيا در بغداد، كه خود از فضلاء و متفكران عالم مسيحى و از سياست‌مردان مشهور به شمار است، در باره حضرت على (عليه السلام) چنين مى گويد:
" اگر اين خطيب بزرگ، على بن ابى طالب، در عصر ما، هم اكنون در مسجد كوفه بر
منبر پا مى نهاد، مشاهده مى كرديد كه مسجد كوفه با آن پهناويش، از سران و بزرگان اروپا موج مى زد، كه همه مى آمدند تا از درياى سرشار دانش او، روح خود را سيراب سازند ". (1) 9. سليمان كتانى نويسنده مسيحى، كه مدتى مديد از بهترين سالهاى عمر خود را، وقف تحقيق در باره زندگى اين پيشواى بزرگ آزادى، و معرفى شخصيت يگانه او ساخته است كتابى پر ارج، در مدح و ستايش على (عليه السلام) پرداخته است به نام " الامام على " و كتاب خود را گذشته از ارزش تاريخى و تحقيقى اش، از حيث ارزش‌هاى ادبى به صورت زيباترين تحقيقى، مجاهد بزرگ ومبارز بى همتاى تاريخ است، چنين مىنويسد:
"... على، آن شجاع بى مانند و قهرمان بى همتا و يكه تازى بود كه پهلو به پهلوى پيامبر اسلام مى جنگيد، و به اعمال برگزيده و معجزه‌آسايى قيام مى كرد كه در تاريخ، به شكوه و عظمت از آنها ياد مى شود. وى در جنگ " بدر " جوانى بيست ساله بود كه با يك ضربت شمشير، به نيروى بازوى توانايش، يكى از سواران قريش را كه خود قهرمانى تناور و پر آوازه بود به دو نيم كرد. در جنگ " احد " شمشير پيامبر (صلى الله عليه وآله) را به دست گرفت و با هر ضربت دست، سرها شكافت و جوشن ها بر تن ها دريد. و در يورش به قلعه‌هاى يهود و خيبر، با يك دست دروازه سنگين آهنين را از جاى كند و آن را بالاى سر خود سپر ساخت.
پيامبر اسلام (صلى الله عليه وآله) او را بسيار دوست مى داشت وبدو بسى وثوق و اطمينان داشت. تا آنجا كه روزى در حالى كه نگاه به سوى او دوخته بود گفت:
" من كنت مولاه فعلى مولاه " (هر آن كس كه مولايش منم على مولاى اوست). (2)
10. گابريل دانگيرى نويسنده و محقق مشهور فرانسوى، در كتاب تحقيقى و پر ارزش خود، با شور و هيجان و دلى پر طوفان، با شگفتى خاصى، پيرامون عظمت شخصيت امام چنين مىنويسد:
" على خطيب زبردست و نويسنده توانا و قاضى عالىقدرى به شمار است كه در صف نخست مؤسسين و پايه گزاران مكتب ها، مقام شامخى دارد. مكتبى كه او تأسيس نموده است، از لحاظ صراحت و روشنى و استحكام منطق و همچنين از لحاظ تمايل بارز آن به ترقى وتجدد و حركت، امتياز فوق العاده اى دارد ".
"... شخصيت على، داراى دو خاصيت برجسته و ممتاز است كه آن دو را در هيچ يك از قهرمانان بزرگ تاريخى نمى توان يافت: نخست تابلوى عصر ما در آورده است. چنان كه جز چيره دستان ادبيات عرب و هنرمندان فاضل و اديبان دانشمند، و متخصصان اين فن كسى را ياراى فهم راز آن و پى بردن به عمق معانى بلند و فخيم آن، چنان كه بايد و شايد نيست. از اين كتاب كه خوشبختانه به فارسى نيز برگردانده شده و با عنوان " امام على (عليه السلام)، پيشوا و پشتيبان " انتشار يافته است، به يك جمله بسنده مى كنيم كه خود حسن ختامى بر اين مبحث نيز تواند بود:
" سخن گفتن در باره امام على (عليه السلام)، از نطر قرب معنوى، كمتر از ايستادن در محراب عبادت نيست ". (1)
بخش سوم F على (عليه السلام) و اصول كشور دارى
بخش سوم / على (ع) و اصول كشور دارى...
در اين بخش ديدگاه دانشمندان اسلامى از بيست تن نقل شده بود كه محض اختصار حذف گرديد.
على (عليه السلام) و اصول كشور دارى 1. اصول اساسى كشور دارى 2. مساوات و برادرى 3. على (عليه السلام) وسماوات و عدالت 4. قضاوت ودادرسى 5. على و كارگزاران حكومت اسلامى 6. ماليات و درآمدهاى عمومى 7. فرار مغزها 8. نويسندگان و دبيران ويژه 9. بارزگان و صنعتگران 10. احتكار و سزاى محتكران 11. در ميان مردم حاجتمند 12. على و مستمندان اجتماع 13. برنامه ملاقات‌هاى عمومى 14. در ميان توده ها 15. عدالت و دادگسترى در مكتب على (عليه السلام) 16. رهنمودها و ارشادهاى انسانى و و الا 1. اصول اساسى كشور دارى منشور تاريخى و جاودانه امام على (عليه السلام)، كه در تاريخ بنام " عهدنامهء مالك
اشتر " شهرتى ابدى يافته است چون اين انسانى ترين منشور، در فصول درخشان خود آئين فضيلت و تقوى و روش جهاندارى، مردم خواهى و ملتدارى را به معاصران و آيندگان مىآموزد. در اين منشور شگرفت و شگفتى آفرين، امام على (عليه السلام)، با آن لحن حماسى شورانگيز، افراد و آحاد كشور را آن سان به معنويت و صداقت و شرافت و فضيلت، دعوت مى كند كه حتى دشمنان او در طول تاريخ اعتراف كرده اند كه اصول و پايه‌هاى اين دعوت، بر اساس معيارهاى عدالت، برادرى و برابرى در قانون، و براساس معنويت و آزادى خواهى استوار شده است. اين فرمان امام، يكى از مهم ترين سفارش‌هاى گرامى آن حضرت است كه حقوق عمومى، تعارفات خصوصى، و راه و رسم زندگى يك فرد مسلمان راستين را روشن و تعيين كرده است.
على (عليه السلام)، اين نمونه بارز عدل اسلامى، با شيوهء زندگى پرشكوه خود، با رفتار و كردار و با گفتار وآثار خود، همواره عدالت اجتماعى را يك تكليف الهى و يك وظيفهء خدايى، و ناموس تغيير ناپذير جامعه مىداند و قصور در اين امر مقدس را، نه تنها جايز نمى شمارد، بلكه بر آن سلوك در اين موارد حتى يك تماشاچى بى طرف بودن براى يك مسلمان آگاه، گناهى نابخشودنى شمرده مى شود. همه جا، در اين فرمان مبارك، مى بينيم كه على (عليه السلام) خطاب به فرماندار برگزيدهء خود، او را از ظلم، اجحاف، تبانى، توطئه و رشوه برحذر داشته است.
در همين فرمان، چاپلوسى و تملق را موقوف مى دارد. ملاك برترى و امتياز را صداقت و تلاش مى داند. تفكيك و تشخيص خادم و خائن را وظايف استاندار و فرماندار مى شمارد. و برابرى و سماوات اين دو را به هيچ روى جايز نمى شمارد. و از سوى ديگر آن را كه به حقوق ديگران تجاوز و تعدى كند، در هر رتبه و مقامى كه باشد مستوجب و مستحق عقوبت و مكافات مى شمارد. مى فرمايد: " تنبيه و مجازات خائنان، ضرورى است و تشويق و ترفيع خدمتگزاران واقعى واجب و لازم است. على (عليه السلام) شالودهء ضرورى پيوند دولت و ملت را، وجود اطمينان و اعتماد ميان آن دو مى داند و نيز برقرارى و ايجاد روابط حسنه ميان اين دو را، ا ز ضروريات اوليه پايدارى حكومت و پايه استحكام و نيرومندى دولت و عامل آسايش و رفاه ملت و مردم مى شمارد. در اين عهدنامه، قوام
و ثبات و پايدارى ملت با وجود ارتش نيرومند معرفى شده است. و پايدارى و بقاى ارتش بدون بودجه و كمك مالى و مادى تجار و پيشه وران بى معنى و خالى از مفهوم تلقى گرديده است. در انتخاب افراد ارتش و پرسنل نظامى، توجه به شخصيت خانوادگى و سابقه گذشتگان و نياكان، چندان حائز اهميت نيست، بلكه بزرگوارى، شجاعت، گذشت، جوانمردى، جود و سخاوت، اساس گزينش و ملاك انتخاب و اختيار قرار گرفته است. افسر ارتش اسلامى، طبق قوانين شمرده شده در اين عهدنامه، بايد امين، پاكدامن، بردبار، عذر پذير، خوش قلب، جوانمرد و پاك باشد.
2. مساوات و برادرى على (عليه السلام) در رفع فاصله‌هاى مخوف و وحشت انگيز طبقاتى، و در راه ريشه كن كردن تضادها، و با توجه به زندگى طبقهء محروم و مستضعف، در مقام خليفه مسمانان چنين مى فرمايد: " وقتى كه رعيت در رفاه و آسايش بسر برد و تنگدست و فقير نباشد، خراج و ماليات به راحتى مى تواند پردازد. اما در آن روز كه دهكده رو به ويرانى داشته باشد، و ساكنان آن فقيرانى بيش نباشند، چنين مردمى، فرمان كدخدا را نپذيرند و به چيزى نگيرند، عامل مسكنت و محروميت روستائيان، از حرص و طمع فرمانروايان سرچشمه مى گيرد و هيچ روستايى، دچار مسكنت نمى شود، مگر آنكه والى حريص باشد و از دگرگونيهاى جهان، تجربه نيندوخته باشد ". " جرج جرداق " در وصف اين عهدنامه عالى مى گويد: " منشور امام، در نهج البلاغه، از فكر و خيال و عاطفه انسان سرچشمه مىگيرد و تا خيال و عاطفه و احساس و فكر انسانى وجود دارد، مى تواند با ذوق بديع ادبى، هنرى او پيوند داشته باشد. آيات و نشانه هائى كه از حس عميق و ادراكى ژرف برخوردار است، با شور وشوق واقعيت گرائى و گرمى حقيقت، با ميل به شناخت واقعيت و حقيقت توأم است، سخنان امام، در نهج البلاغه، زيبا ونغز است. زيبائى موضوع و بيان، آنچنان به هم آميخته است، آنچنان معنى و مدلول باهم متحد شده است كه حرارت با آتش، نور با خورشيد، هوا با فضا، يكى و متحد هستند. و اگر على (عليه السلام)، درباره انتقاد سخن مى گويد، گوئى تند باد خروشانى است. اگر فساد و مفسدين را تهديد مى كند، همچون آتشفشانهاى سهمناك و پر غرش زبانه مى كشد، و اگر به استدلال منطقى مى پردازد،
عقلها و احساسات و ادراكات بشرى را مورد توجه قرار مى دهد و راه هر نوع دليل و برهان را مى بندد و عظمت و منطق، شكوه برهان خود را به اثبات مى رساند. و اگر تو را پند و اندرز مى دهد، مهر پدر و عاطفهء پدرى و راستى و وفا و گرمى محبت بى پايان را در آن خواهى ديد. اگر براى تو از ارزش هستى و زيبائيهاى خلقت و كمالات جهان هستى سخن مى گويد، آنها را با مركبى از نور ستارگان و ماه در قلب تو ترسيم مى كند. بلاغت بيان او از بلاغت قرآن سرچشمه گرفته است و با اصول و قواعد عربى پيوند دارد، تا آنجا كه گفته اند: " گفتار او از كلام خداوند پائين تر و از سخن مخلوق بالاتر است ".
3. على (عليه السلام) و مساوات و عدالت در فرمان به مالك اشتر، عبارتى جلب توجه مى كند كه در قاموس حقوق بشر امروز، اهميت بسيار دارد. و آن توصيه و سفارش افراد كشور و آحاد ملت است كه با اين كلمه آغاز مى گردد: " الناس صنفان اما أخ لك في الدين أو نظير لك في الخلق ". يعنى در چارچوب مملكت دارى تو از نظر خلقت و آفرينش، مردم كشور بيرون از دو رقم نيستند:
يا برادر دينى تو هستند يا نظير و همتاى تو از نظر خلقت و آفرينش ". تفسير سخن امام (عليه السلام) اين چنين است: افراد كشور اگر برادر دينى تو هستند، اسلام وظائف و حقوق حدود آنان را معين كرده است، و تو وظيفه دارى طبق فرمان الهى در مورد آنان گام بردارى و نمى توانى كوچكترين حقوق آنان را ناديده بگيرى و مورد بى توجهى قرار دهى. و اگر از نظر دينى با تو برابر و هم كيش نيستند و پيرو اديان ديگرى هستند، اين امر ايجاب نمى كند كه تو حقوق و حدود آنان را مد نظر قرار ندهى، بلكه آنان هم همانند تو آفريدهء خداى قادرند و بشر هستند و خواسته ها و اميال و نيازمنديها و حقوق و حدود و احساسات و عواطفى همانند تو دارند. و تو موظف هستى كه خواست ها و آزادى‌هاى آنان را همانند برادران دينى خويش رعايت كنى، و اگر نه مرتكب خلاف مأموريت خود گشته اى و در انجام رسالت خويش كوتاهى و قصور ورزيده اى ". نويسندهء مسيحى، كه بارها از نوشته‌هاى تحقيقى او در اين كتاب مطلق نقل كرده ايم، هنگامى كه به اين سخن امام مىرسيم، احساس باطنى او اوج مى گيرد و اعلام مى كند كه هنوز سازمان ملل و حقوق بشر آن نتوانسته است به راز بزرگى كه على (عليه السلام) در 14 قرن پيش به آن
دست يافته است پى برد.
4. جهان بينى على (عليه السلام) على (عليه السلام) مرد زهد و تقوى، مرد علم و فضيلت، مرد شمشير و شجاعت، مرد سخن و انديشه، در كار سياست و امور خلافت و كشوردارى نيز، يگانهء زمان خويش و همه زمانها بود. او، اسلام را مجموعه اى از عبادت، سياست، اقتصاد، معيشت و حكومت الهى بر مردم مى دانست، و اعتقاد قلبى و روش او بر اين اساس بود كه اسلام منهاى سياست ناقص است و عبادت منهاى اقتصاد و معيشت ناتمام مى ماند و هر دو، بدون اجراى حدود و رعايت موازين الهى، خاصيت و اثر خود را از دست مى دهند. بدينسان و بر اساس اين نكات عميق و تفكرانگيز است كه زندگى امام اول و پيشواى عاليقدر جهان اسلام را هرگز نمى توان سطحى و يك بعدى مورد مطالعه قرار داد. و به بررسى سادهء آن پرداخت، بلكه در تحليل شخصيت و شناخت راه و رسم او بايد به ابعاد گوناگون و جهات متعدد وجود او نظر افكند. فارغ از جنبه‌هاى شخصى و ادراكات معنوى او، كه در بحث‌هاى پيش از آنها سخن گفته شد، در اصول كشوردارى وآئين اداره ممكلت، سخنان ارزنده، رهنمودهاى عالى جاودانه، و دستور العملهاى بى همتايى دارد كه گويى هرچه زمان بر آنها مى گذرد تازگى و طراوت خود را از سر مى گيرند، و با گذشت زمان به جاى كهنه شدن نو مى شوند. هم از اين روست كه تاكنون، مردان بزرگ سياستگرى و كشورمدارى، در قسمت‌هاى مختلف علوم سياست، جامعه شناسى، روانكارى، حقوق مدنى و جزائى و قضايى، اين سخنان و رهنمودها را مورد استفاده قرار داده اند، سهل است، دانشمندان بر اساس اين سخنان، كتابها و رساله‌ها و تأليفات و تحقيقات ارزنده پرداخته اند، كه همه وقت و همه جا، به كار دانش پژوهان آمده، تشنگان اين رشته‌هاى علوم را سيراب ساخته است. راستى را، جامع ترين وكامل ترين برنامه‌هاى مملكت دارى امام، در خطبه‌هاى متعدد آن پيشوا، در نهج البلاغه آمده است، كه بررسى و تفحص كامل و عميق آنها كار سياستگران و كشور مداران است. ما نيز، براى آنكه از اين خرمن باشكوه، توشه‌اى برگيريم و از اين رهگذر يكسره بى نصيب نمانيم، شمه اى از اين رهنمودهاى جاودانه و هميشه تازه را از فرمان مخصوص آن حضرت، كه خطاب به يكى از استانداران
سر سپرده و جانباز و مورد علاقهء خود " مالك اشتر نخعى " صادر كرده است، در نظر مى آوريم و قسمت‌هايى از آن را در اين كتاب نقل مى كنيم، تا صورت كاملى از هدفهاى عالى سياسى و اقتصادى و مردم دارى و كشورمدارى اسلام، از ديدگاه آن ابرمرد اسلام روشن و معلوم شود. اين است شمه اى از آن فرمان باشكوه جاودانه....
5. منشور علوى بنام خداوند بخشنده و بخشايشگر " اين است فرمانى كه بنده خدا، على امير المؤمنين به مالك پسر حارث نخعى معروف به اشتر اعطاء مى كند، و به موجب آن فرماندارى كشور مصر وخزانه و بيت المال آن را به او مى سپارد و اختيارات سپاه منطقه را تحت فرمان او مى گذارد وعمران و آبادى و اصلاح امور مردم و رسيدگى به مشكلات و گرفتاريهاى آنان را بر عهده او مى نهد. به موجب اين فرمان، مالك اشتر مأموريت دارد كه شئون اجتماعى و اقتصادى مصريان را تحت نظر مستقيم خود در آورد و به آبادانى وعمران آن مملكت قيام شايسته بنمايد. در اين فرمان، بيش از هر چيز فرزند حارث را به پرهيزگارى و اطاعت از خداوند متعال توصيه و سفارش مى كنم و از او انتظار دارم كه در انجام اوامر الهى، لحظه اى كوتاهى و فروگذارى نكند و خاطر نشان مى سازيم كه سعادت هر دو جهان در گرو رضايت خداوند متعال است و بدون خشنودى او، هيچ طاعت، پسنديده و مقبول نيست و شقاوت و بدبختى در انكار و تباه كردن احكام الهى است ". فرمانرواى مصر وظيفه دارد، از احكام مقدس اسلام، با تمام اختيارات و امكانات خود طرفدارى كند، تا در مقابل آن به يارى و كمك الهى اميدوار باشد. خداوند وعده نصرت و عزت به ياوران دين خود داده است.
فرمانرواى مصر بايد ديو هوس و مشتهيات نفس خود را همچون پارسايان بشكند و آن را پيوسته به زنجير زهد و عبادت مقهور ومحبوس سازد. زيرا عفريت نفس آتشى است خاموش نشدنى و مشتعل و اگر دمى انسان را غفلت زده ببيند، ناگهان دوزخ آسا، مشتعل مى گردد و خرمن سعادت و حيات او را خاكستر مى سازد. يوصف مصر، در دادگاه عشق، با همان دامان پاك و گريبان دريده، كه بر عصمتش دو گواه صادق و راستين بودند، چنين گفت: " من خود را تبرئه نمى كنم و يكباره بار گناه را با دوش زليخا نمى گذارم، زيرا
اهريمن نفس همواره افسون مى كند و آدمى را به ناشايست ها واميدارد و جز در سايه لطف و پناه خدا كسى را از وسوسه آن ايمنى نيست ".
" اى مالك! آيا مى دانى سرزمينى كه اكنون تحت حكومت و سيطره تو در آمده است، كجاست؟ آنجا كشور مصر و سرزمين فراعنه و بارگاه فرمانروايان بزرگى است كه فراخناى جهان در جولان كميت ايشان، مى دانى تنگ و نارسا بود. سرزمين مصر، در تاريخ طولانى خود، حكمفرمايان دادگر و پادشاهان ستمگر فراوان ديده است. آگاه باش كه تاريخ روزگار، نام تو را در عداد بيدادگران، به ننگ وعار ثبت نكند ".
" اى مالك! آنطور كه تو در كار پيشوايان پيشين خود نگران بودى و مراقب رفتار آنان مى شدى، مردم نيز رفتار تو را با دقت بيشترى مراقبت مى كنند، و از كار و كردار تو غافل نخواهند بود. آنچه تو در باره آنان مى گفتى سعى كن كه مردم درباره تو نگويند. بر كارهاى نيكوكاران از گفت و گوهايى كه بر زبان بندگان صالح خدا جريان پيدا مى كند، مى توان پى برد. براى روزگار سخت آخرت، چه ذخيره اى بهتر از نيكوكارى مى توان توشه ساخت؟ كدام پس اندازى از عدل و داد براى فرمانروايان و حكام پر ارزش تر و بهتر خواهد بود؟ پس بر غضب و شهوت خويش مسلط باش، و از آنچه بر تو حلال نيست، سخت پرهيز كن و نسبت به خواسته‌هاى افراطى نفس انسانى، اعراض نما، خواه مكروه باشد يا محبوب ".
" آه، مالك! با توده‌هاى ملت مهربان باش و به عطوفت و مهربانى با آنان رفتار كن و با قلب سرشار از عطوفت به كارها و امور آنان بنگر مبادا نسبت به آنان در لباس چوپانى، گرگى خونخوار باشى و استثمار و بهره بردارى از آنان را مغتنم شمارى!
اى فرمانرواى مصر! فرمانبرداران تو، از دو صنف بيرون نيستند: يا مسلمان هستند كه با تو در آئين و دين برابر و يكسانند و همچنان كه تو را در زندگى لغزشى در پيش است آنان نيز بدون لغزش و خطا نخواهند بود. پس بايد تو فرمانروا، با آن ديده در آنان بنگرى كه انتظار دارى خداوند با آن نظر در تو بنگرد.
اى مالك! تو بر مصر حكومت مى كنى وامير المؤمنين بر تو. ولى پروردگار بى همتا بر همگى ما و بر سراسر وجود و هستى حكومت دارد. او كه ما را پيشوا و والى بر بندگان خود
قرار مى دهد، امتحان مى كند تا چگونه اين وظيفه خطير را به انجام مى رسانيم. پس آگاه و متوجه باش، كه مى خواهى با چه كسى نبرد كنى؟ با خدا نمى توان جنگيد. او توانا و قدرتمند است و هيچكس نمى تواند از دست انتقامش بگريزد. همچنان كه هيچكس نمى تواند از لطف عميم و كرم بى پايان او بى نياز باشد.
" اى مالك! هرگاه لغزش لغزشكارى را بخشيدى، پشيمان مباش و هر كه را به عقوبت كشيدى شادى مكن. هرچه ميدان را فراخ مى بينى جولان مده. تا چاره دارى به كارهاى خشم آور و غضب آلود، دست آلوده نكن. هر آن دستورى كه از ما فوق خود دريافت مى كنى با امر خدا و رضاى او بسنج! در صورتى كه خداوند از آن عمل نهى مى كند، زنهار، فرمان خالق را در راه هوس مخلوق قربانى و تباه مكن. و هرگز مگو كه من مأمورم و معذور و هرگز مگو هر آنچه من دستور داده ام بايد كور كورانه اطاعت كنند. اين نوع توقعات و انتظارات، هلاكت در پى دارد. اگر چنين كنى، آئينه قلبت زنگ آلود و تاريخ مى گردد. و روح ديندارى و تقوى و تكيه بر خدا ونفى غير خدا، در وجود تو ناتوان مى شود.
" اى پسر حارث! جلوس تو بر تخت فراعنه مصر و فرمانروايى به صحرايى وسيع افريقا، تو را مغرور نسازد كه قدرت خدا را فراموش كنى. هميشه در عظمت و قدرت خداوند بينديش كه تو هرچه مقتدر و نيرومند باشى، خداوند از تو مقتدرتر و فعال تر است. هرچه مصر را وسيع و باشكوه مىيابى، چشمى به كشور وسيع تر و باشكوهتر ايزد متعال بيفكن و به ياد او باش. ياد خدا خاطر را روشن و چراغ خرد را فروزان و اشتعال هوس و غضب را خاموش مى سازد. كبريا و بزرگوارى ويژه و خاص خداوند است. مبادا تكبر و جبروت، به خرج دهى. خداوند هر ستمگر مستكبر را خوار و ذليل مى سازد، و گردن جباران و گردنكشان را شكسته و خوار و پست مى گرداند.
" اى مالك! انصاف و داد و عدل، سر لوحه برنامه حكومت الهى است. با خود و خانواده و افراد اجتماعت به انصاف و عدالت رفتار كن. اگر عدل و داد پيشه خود نسازى، قهرا ظلم و ستم روا خواهى داشت. هر آنكه بر بندگان الهى ظلم و ستم روا دارد، علاوه بر انتقام متقابل بندگان، خداوند متعال، خود نيز خصم او خواهد بود. و هر آن كس كه طرف
حسابش خداوند باشد، كارش ساخته است. بدان كه هيچ امرى در تباهى نعمت ها و خسران و بدبختى، نظير ظلم و بيداد نيست. ظلم خانه ها را ويران مى كند. خداوند هميشه در كمين بيدادگران و ستمكاران است. پسنديده ترين و بهترين روش براى هر زمامدارى آن است كه ميشه در زندگى اجتماعى و سياسى، معتدل و ميانه رو باشد و عدل و داد او همانند باران رحمت سراسر كشور را زير پوشش خود قرار دهد و رضايت همگان را فراهم سازد. در صورت اصطكاك و برخورد منافع خواص خود با عامه مردم، هميشه خشنودى و رضايت خواص و نزديكان خود را فداى رضايت و خشنودى عامه اى مردم بدار. درست است كه جلب رضايت آنان هرگز با رنجش توده‌هاى مردم قابل مقايسه نيست و نارضايى آنان با خشنودى عمومى قابل گذشت است.
" هيچ گروهى مانند خواص نسبت به حكومت، پر توقع تر و سنگين‌بارتر نيست چاپلوسان ثناگو را از خود دور بدار، زيرا آن ناكسان هميشه طالب نعمت و آسايش هستند و در روز سختى به آسانى تو را به چنگ بلا مى سپارند و خود به گرد ديگرى حلقه مى زنند. آن كه موقع نعمت و آسايش كنار توست و هنگام بلا مزاحم تو، آنكه در برابر نعمت سپاس نگزارد و در ميدان پيكار سست و هراسان باشد، چنين فردى هر قدر كه به تو نزديك باشد، دشمن جان تو و آفت حكومت توست. زنهار، چنين كسى را از خود دور كن، چنان كه خداوند او را از فضيلت انسانيت دور كرده است. پس با تمام وجود، در جلب رضايت اكثريت و خشنودى جامعه بكوش زيرا اكثريت است كه نگهبان مملكت و حصار كشور است. هميشه با عامهء مردم باش، با شادى آنان شادى كن و با غم و اندوهشان غمگين و اندوهناك باش!
اى مالك! از آن زير دست بپرهيز كه عيوب و زشتى‌هاى ديگران را در محضر تو بازگو مى كند و سعى و كوشش دارد كه هميشه از معايب ديگران داد سخن دهد. درست است كه مردم عيوب و نارسايى‌هايى دارند ولى حكمران، شايسته ترين فردى است كه آنها را بپوشاند و بر شرمسارى آنان رضايت ندهد. هرگز در اسرار محرمانه مردم، آنچه را كه مربوط به مصالح عمومى كشور نيست، دخالت نكن و بر كشف راز مردم اصرار نداشته باش! زيرا وظيفه تو حفظ اجتماع و نظم بخشيدن به مسائل معاشرت و زندگى آنان است.
با روش و رفتار خود عقده و كينه‌هاى مردم را بگشا.
اى مالك! اكنون كه پاى در مسند فرمانروايى، گذاشته اى خواه ناخواه بايد اغراض شخصى را كنار بگذارى و آن افراد سخن چين كه گرد حاكم جديد به سعايت و سخن چينى حلقه مى زنند و مى خواهند كه قدرت حكومت را آلت اجراى هدف‌هاى شخصى خود نمايند، وظيفه توست كه فتنه انگيزى و مطالب شخصى آنان را تشخيص دهى و با شهامت و در نهايت دقت، در مورد گفته‌هايشان ارزيابى كنى. به هوش باشد كه گاهى سخن چينى، در لباس حكما و مصلحين جلوه گر مى شود. هرگز نصيحت اين گروه را به گوش مگير به سخنان آنان اثر مده.
اى مالك! بدترين وزيران تو كسى است كه قبل از تو نيز در دوران تبهكاران و ستمگران، وزارت آنان را نيز به عهده داشته است. و در گناه و تبهكارى‌هاى آنان سهيم و شريك بوده است. هرگز خود را با پذيرفتن چنين وزرايى و به كار گماردن آنان، به آلودگى و تباهى نزديك نكن، چرا كه آنان از آنجا كه با طيب خاطر و رضاى باطن مدتها همكاران و ياران گروه ستمگران و بيداد گستران بوده اند، ديگر نمى توانند ترك عادت باطنى كنند، و از خواص و هم رازان تو گردند. تو از ميان خردمندان و انديشمندان، وزيران كار آزموده و لايق انتخاب كن كه دامنشان به خون شهيدان و بى گناهان آلوده نشده باشد و دست پرهيز و تقواى آنان به مال مستمندان هرگز دراز نشده باشد.
وزيران تو بايد از كسانى باشند كه نه خود ستم كرده اند و نه ستمگر را با دست و زبان يارى داده اند. نه افرادى كه خود خون يتيمان را خورده اند و خونابه از ديده بيوه زنان و پدر مردگان افشانده‌اند.
اى مالك! تو را به استفاده و بهره بردارى از انديشه خير خواهان و عناصر صالح و كاردان توصيه مى كنيم. هرگز با فرد بخيل و تنگ نظر مشورت مكن، چنين كسى پيوسته از تنگ نظرى و گدايى دم مى زند و تو را از رادمردى و گشاده دستى و دريا دلى باز مى دارد. فرد ترسو هم مىكوشد كه پايهء تصميم و ارادهء اصحاب مشورت را سست و ناچيز سازد.
اى مالك! هرگز با بخيلان و آزمندان و طعمكاران همنشين مباش! اين جماعت
همواره سخن از سود شخصى خود مى زنند و تو را به ظلم و ستم در راه كسب مال و ذخيرهء زر، تشويق مى كنند. بخيلان و آزمندان، مردمى ضعيف النفس هستند كه بر عظمت و قدرت الهى تكيه ندارند، و از كمك پروردگار خويش نا اميد و آشفته خاطر و بدگمان هستند. بخل، ترس، حرص و طمع، سه غريزه مختلف هستند و يك واژه آنها را گرد هم مى آورد و آن عدم اعتماد به خدا و سوء ظن و بدگمانى به مبدأ آفرينش و ايزد دانا و توانا است. تو مى توانى از ميان خردمندان ملت، وزيران كار آزموده اى كه دست به جنايت و خيانت نيالوده‌اند، و همكار و معاون ستمگران نشده اند، انتخاب كنى. آنان از نظر هزينه و مخارج زندگى با صرفه ترند (چون عادت به عيش و نوش و ولخرجى ندارند).
از نظر همكارى مفيدترند، و از نظر روابط مهربانتر، و غير از تو، انيس و آشنايى ندارند. اين چنين افرادى هستند كه آزار و ناراحتى ندارند، و از تملق و چاپلوسى بدورند.
در زندگى سياسى و اجتماعى، تا مى توانى با پرهيزكاران در آميز و در معاشرت و صحبت، عناصر شايسته را مورد مشاوره خود قرار بده و سعى و كوشش كن آنان نيز تو را به عجب و خودستايى وا ندارند.
مالك! سعى و كوشش كن كه در حكومت تو خادم و خائن يكسان نباشند. اگر آنان هر دو به يك ديده نگريسته شوند، و خدمتگزار صديق و واقعى در برابر خدمت خود پاداش مناسب يا تشويق شايسته نبيند، دلسرد و سست مى گردد و در مقابل آن، خائنى كه جزاى خيانت خود را كاملا نبيند، كردار زشت خويش را با جرأت بيشترى تكرار مى كند. تو بايد هر كدام را با سزاى عمل خويش مجازات نمايى. هيچ چيزى نسبت به جلب نظر و توجه به ملت، بهتر از آن نيست كه در حق آنان نيكى و احسان شود و هزينه ها و گرفتاريهاى آنان سبك گردد و بارى از دوش آنان برداشته شود. و آنان به كارى كه از عهده شان ساخته نيست، اكراه و اجبار نگردند.
با زير دستان خود با حسن ظن و نيت خوش مدارا كن. حسن ظن جلوى بسيارى از توهمات را مى گيرد. بهترين فردى كه مى توانى بيشتر به او حسن نظر نشان دهى، كسى است كه آزمايشات و امتحانات از او بيشتر صورت گرفته است و سزاوار سوء ظن تو فردى است كه امتحان و آزمايش خوبى پيش تو نداده است.
اى مالك! آن سنن و قوانينى نيكوست كه از گذشتگان اين ملت به يادگار مانده و پشينيان به آن عمل مى كردند و عامل جلب محبت و دوستى بوده است. اين قوانين و سنن را پايمال مكن و از ميان مبر و از پيش خود روش ها و سليقه‌هايى كه لطمه به اين سنت ها مى زند و اثر عملى ندارد بوجود نياور. چون در اين صورت، پاداش نيك از آن كسى خواهد بود كه آنها را بوجود آورده بوده است و تنها و بال و بدبختى و محروميت آن عايد و نصيب تو خواهد بود. تا جايى كه توان و قدرت دارى، با دانشمندان و علماى پاكدامن و بى غرض معاشرت داشته باش و از حكمت و اندرزهاى حكماى كشور، به حد كافى، استفاده كن و در راه تثبيت پايه‌هاى اساسى كشور و مبانى مملكت، از فضل و دانش آنان بهره گير و از تجربيات و اندوخته‌هاى حكما، در راه حفظ و نگهدارى اصول پيشينيان استفاده كن.
اى مالك! مردم از گروه‌هاى مختلف تشكيل يافته اند، كه هىچكدام از آنان بى نياز از ديگرى نيستند، و امور آنان جز با همكارى و هميارى يكديگر عملى و قابل اصلاح نيست.
گروهى سرباز و ارتشى هستند كه در راه خدا گام بر مى دارند، شمشير مى زنند و اسلحه به كار مى گيرند. گروهى از آنان، دبيران و نويسندگان و كاركنان امور دولتى هستند.
گروهى قضات دادگر و دادستان حقوق ضعفاء هستند. گروهى كارگران و كارمندان هستند. گروهى جزيه دهندگان و ماليات پردازان، از اقليت‌هاى مذهبى و مسلمانان، و گروهى هم تجارت پيشگان و بازرگانان و اهل صنف و حرفه هستند. و گروه‌هايى هم در اجتماع هستند كه نيازمند و فقيرند، و از نظر در آمد در سطح پائين ترى قرار گرفته اند.
خداوند مهربان، در قرآن مجيد، حقوق و حدود همه را تعيين فرموده است و همگان از پرتو قرآن و سنت نبوى حقى دارند كه در عهده و پيمان الهى است و پيش ما محفوظ و محترم است.
اى مالك! سپاهيان و پاسداران، به فرمان الهى، دژهاى محكم ملت، زينت و اعتبار فرمانروايان، مايهء عزت و سربلندى كشور، و وسيله ايمنى و امنيت مملكت هستند. ملت هرگز از آنان بى نياز نيست. و تداوم عمل و بقاى وجودى پاسداران هم بسته به خراج و مالياتى است كه از خراج دهندگان و ماليات پردازان دريافت مى شود و پايه‌هاى
معيشتى آنان را فراهم مى سازد و آنان را در مبارزه با دشمن نيرو و قدرت مى بخشد.
و احتياج و نيازمنديهاى آنان را اشباع و مسدود مى سازد.
پاسداران و ارتشيان هم در ادامه وجود خود، بستگى تمام به وجود دادرسان و قضات و كارمندان و دبيران دارند، تا پيمان ها و قراردادها را محكم سازند و منافع كشور را منظور و محفوظ دارند. دبيران و نويسندگان، آنچه كه مربوط به حكومت است مى نويسند و ميان مردم رواج مى دهند و ملت را با آن اصول آشنا مى سازند.
گروهايى كه از آنان نام برده شد، به نوبت خود، باز نياز كامل به تجار و صنعتگران و صاحبان حرفه ها دارند، و اين طبقه وظيفه دارند گرد هم بيايند، و براى تجارت و كسب و كار، بازارها تشكيل دهند، و نيازمنديها و احتياجات مردم را تأمين سازند و از وسايل آسايش و راحتى، آنچه در دسترس همگان نيست، در اختيار مردم قرار دهند. طبقات فقير و نيازمند اجتماع، در موقعيتى قرار دارند كه بايد مورد مساعدت قرار گيرند. خداوند متعال براى همه گروه ها و طبقات، حدودى قائل شده است و فرماندار نيز وظيفه دارد تا در اصلاح امور طبقات و گروهها سعى و تلاش كند. او وظيفهء سنگين و مهمى به عهده دارد كه جز با همت و استقامت در برابر مشكلات و ناروايى‌ها نمى تواند وظيفهء خود را انجام دهد. سرپرستى و فرماندهى پاسداران و سپاه را به فردى بسپار كه خلوص نيت و فداكارى او، در راه خدا و رسول و پيشوايت ثابت ومسلم شده باشد. چنين فردى بايد با تقوى صاحب فضيلت، و با تدبير باشد، تا بتواند آتش خشم را به موقع فرو نشاند. اگر تقصير كارى از او عذر خواست، بپذيرد و نسبت به ضعفا مهربان و نسبت به زورگويان و قوى پنجگان بيگانه باشد. زود تحت تأثير قرار نگيرد و ضعف و ناتوانى از خود نشان ندهد.
اى مالك! از ميان سران ارتش، فردى را انتخاب كن و به خودت نزديك گردان، كه افراد سپاه را به يك چشم نگاه كند و از امكانات خود در راه تأمين نيازهاى ارتش صرف نظر كند. و در حل گرفتاريها و مشكلات آنان كوشا وجدى باشد. او بايد با چنين اعمال انسانى و شايسته خود، ميان افراد ارتش ارتباط و جوشش خاصى بوجود آورد كه در نتيجه تلاش او همهء افراد سپاه يكسان و يكدست باشند و هدفشان در بر افكندن
دشمن مشترك، يگانه و متحد و متفق گردد.
تو خود نيز در مورد همه مهربان و صميمى باش، چون محبت و صفا و صميميت تو، دلهاى آنان را به سوى تو جلب مى كند. بهترين چيزى كه مى تواند موجب چشم روشنى و سرافرازى واليان و فرمانداران شود، اين است كه: در شهرها و ايالات، عدالت حكمفرما شود، تا كينه ها فرو نشسته و موجب شكوفايى محبت و مودت ملت گردد. و آن، هنگامى است كه سينه ها از كينهء فرماندار خالى گردد و او را با محبت احاطه كنند و از هر گزندى دور و مصونش دارند. نه آنكه فرمانروايى را بر خود تحميلى بپندارند ووجود او را سنگين و غير قابل تحمل احساس كنند و آرزو داشته باشند هر چه زودتر، دوران حكومتش سپرى شود. تو، به تجلى آمال و آرزوهاى آنان فرصت و ميدان بده! در تحسين و تشويق و شكوفاندن استعدادهايشان سعى و كوشش كن. گرفتاريهاى مردم را حل كن و بدان كه تشويق و تعريف از كارهاى نيك ملت، باعث تحريك روح شجاعت مى گردد و براى افراد تنبل و تن پرور نيز محرك و برانگيزاننده مى شود. و در مورد هركس رنج و زحمتى را كه متحمل شده است در نظر بگير. رنج كسى را به ديگرى نسبت مده و از هر كسى به اندازه‌ايى كه زحمت كشيده است قدردانى كن. هرگز نبايد شرف و بزرگوارى يا شهرت فردى، تو را وادارد كه بيش از اندازهء فعاليت او، تقديرش كنى، يا گمنامى و ضعف ظاهرى كسى باعث شود كه كار و فعاليت او را كوچك و ناچيز به حساب آورى.
اى مالك! براى حكومت و قضاوت در ميان مردم، فردى را برگزين كه بهترين و شايسته ترين مردم باشد. كسى كه كارها را در تنگنا قرار ندهد، و سر و صدا و مجادلات طرفين دعوى، او را به بد خلقى و از دست دادن تعادل خود و اندارد. اگر لغزشى از او سر زد، زود متوجه شود و بر اشتباه خود اصرار نورزد. هنگامى كه حق را شناخت، در پذيرفتن آن عناد ولجاج به خرج ندهد و خود را در محظور نبيند. نفس خود را در معرض طمع ورزى و پشت همتى قرار ندهد. مسائل را سرسرى و بى اهميت تلقى نكند، بلكه دقت و عمق بيشترى در مسائل به خرج دهد. در امور شبهه آور، آن قدر توقف كند كه حقيقت بر او روشن شود، و پيش از آن اقدام، خوددارى كند. از مراجعه به طرفين دعوى هيچ گاه دلتنگ و خسته نشود و در كشف حقيقت بسيار بردبار باشد.
قاضى بايد فردى باشد كه تملق و چاپلوسى در روح او أثر نگذارد، و تشويق و تقدير، از مسير واقعى منحرفش نسازد.
اى مالك! كار قضاوت را مرتبا در نظر بگير، و مورد بازرسى قرار بده. به قاضى آن قدر حقوق بده كه به خوبى و در كمال رفاه احتياجش را بر آورد و از مردم بى نيازش سازد.
قدر و مقام او را آن قدر بالا ببر، كه نزديكان تو به خود حق ندهند پشت سر او نزد تو سخن چينى كنند، و مطمئن باشد كه هيچ گاه غافلگير نخواهد شد و كسى قدرت بدگويى از او را نخواهد داشت. در امور قضايى، با دقت و عمق بيشتر توجه كن. زيرا در حكومت قبلى، اسلام زير دست اشرار قرار گرفته بود، زير دست كسانى كه هوى و هوس خويش را در آن اعمال مى كردند و مى خواستند آن را وسيله دنيا اصناف و كسبه گفته شد، بايد به اين نكته هم توجه داشته باشى كه عده اى از آنان در داد و ستد سختگير و تنگ نظر و داراى صفت " بخل " هستند. و جمعى نيز وجود دارند كه مواد غذايى مردم را، به اميد گرانى بيشتر، احتكار و ذخيره مى كنند تا در بازار كمياب شود و آنگاه آن را به بهاى گران تر بفروشند. و نيز در اين ميان عده اى زورگو و اجحاف كننده متعدى به حقوق ديگران، هستند. باتوجه به اين معايب، تلاش كن كه جلوى اجحاف و گرانفروشى را بگيرى و مخصوصا هرگز اجازهء احتكار به كسى ندهى، رسول خدا (صلى الله عليه وآله) احتكار را قدغن فرموده است. داد و ستد، بايد بر اساس ميزان عدل و داد باشد، و از تعدى و تجاوز به حقوق ديگران خوددارى شود. بايد مراقبت كرد كه در قيمت ها، اجحاف و تعدى نسبت به هىچكدام از دو طرف معامله (خريدارى و فروشنده) صورت نگيرد. " پس از آنكه دستور قدغن بودن احتكار را صادر كردى، اگر باز فردى اقدام به احتكار كرد، بايد او را به سزاى عمل خود برسانى و مورد عقوبت قرارش دهى و البته مجازات بايد متناسب با عمل ارتكابى هركس باشد، نه بيش و نه كم. (1)
6. در ميان مردم حاجتمند على (عليه السلام)، در زندگى خود، از اين دنياى خاكى فانى، به هيچ چيز دلبستگى نداشت. او از پوشاك به دو جامه كهنه و بى ارزش، از خوراك به دو قرص نان در شبانه روز اكتفا مى كرد. در مقام جانشينى پيغمبر، امير مؤمنان و پيشواى مسلمانان، نه تنها قصر و كاخى نداشت، بلكه در كلبه اى كوچك و محقر زندگى مى كرد كه تنگدست ترين افراد نيز از زندگى در آن اكراه داشتند. هميشه دم از مسكينان و نيازمندان و محرومان و مستمندان مى زد و خود عملا همه جا همه وقت با آنان همگان و همراه بود.
روش و سيرهء على (عليه السلام)، همواره مالامال از سعى و كوشش در رفع نيازمنديهاى مردم محروم بود. او خود زهد مى ورزيد، و از دنيا به حد اقل مظاهر آن اكتفا داشت، ولى راضى نبود كه مردم نيز همانند او با محروميت بسر برند. بلكه مى خواست همگان به حق طبيعى و مشروع خود برسند و آسايش و راحتى خود را در آسايش و راحتى ديگران جستجو كنند و به دست آورند. او تصريح دارد كه مى تواند از غذاهاى گوارا و لذيذ، و از پوشاك نرم و لطيف، و از مسكن زيبا و باشكوه استفاده كند، ولى از آنها بدين جهت نفرت دارد كه در اجتماع، گروهى بينوا و فقير وجود دارند كه قادر نيستند از اين مواهب الهى بهره‌مند شوند. و مايل است همگان با هم و به طور يكسان توانايى استفاده از اين مواهب را پيدا كنند. مى فرمايد: " آيا به همين دل خوش دارم كه مرا پيشواى مسلمانان بنامند، ولى در سختى ها و ناگوارى‌هاى فقر و تنگدستى، با مردم شريك و سهيم و همدم نباشم؟ ". و باز مى فرمايد: " اين لنگه كفش وصله دار، در نزد من از حكومت در شما بهتر است، اگر حق را برپا نگهدارم و باطل را از ميان نبرم ".
از سخنان معروف اوست كه: " به خدا ايمان نياورده است كسى كه شب، خود را كاملا سير كند و همسايهء او گرسنه باشد ".
على (عليه السلام)، پيشواى بزرگ جهان اسلام كه نمونه كامل يك انسان متعهد و دلسوز در
تاريخ بشريت است، مى فرمايد: " من چگونه مى توانم شب با شكم سير بخوابم و سفرهء خود را با انواع غذاها رنگين سازم، در حالى كه شايد در نقاط دور دست حجاز و آفريقا افراد گرسنه و بى طعام وجود داشته باشند؟
او براى تأمين اين نياز درونى و ايمانى خود در تمام عمر، به اين برنامه انسانى وفادار ماند و سادگى غذاى او، مخصوصا در دوران خلافت و حكومت، گاهى از قرص نان جوينى تجاوز نمى كرد. و اين نوع رفتار با آن همه امكانات و اختيارات، هر بيننده اى را به حيرت وامى داشت و كاملا احساس مى كرد كه اين پيشواى عظيم الشأن، مسئوليت پيشوا بودن را، چگونه در مكتب خود متجلى كرده است.
شخصيت دوم جهان اسلام، تا آخرين لحظات زندگى، درباره تأمين نيازمنديهاى مستمندان، طرح و نقشه مىريخت و فكر مىكرد و بارها در سخنان ارزنده و توصيه‌هاى خود آنان را سفارش مى فرمود. در يكى از سخنان خود به دو نور چشم خود، امام حسن و امام حسين (عليهما السلام)، مى فرمايد: خدا را، خدا را، درباره مستمندان مبادا حقوق آنان را فراموش كنيد!....
او با عشق عميق و دلبستگى كامل، در باره احسان و دستگيرى از مستمندان، وحفظ و حراست حقوق آنان، سخن مى گويد. گفته‌هاى او از يك سوزش خاص درونى حكايت دارد و بر همين اصل بر دلها مى نشيند. فرق است ميان آنكه روى مبلهاى نرم و گرم قصر مجلل خود نشسته، زير نسيمهاى روح انگيز وسائل تهويه در تابستان، و در مجاورت حرارتهاى ملايم شوفاژ در زمستان، با كلكسيونهايى از انواع لباس و پوشاك، و با شكم انباشته از غذاها و طعامها و خورشهاى گوناگون، دربارهء مستمندان و نيازمندان حرف بزند ووجود آنان را نردبان وصول به هدفها و آرمانهاى شخصى و سياسى خود قرار دهد، با آن فرد متعهد و دلسوز كه با تمام وجود و انديشه، فقر و نياز را لمس و حس كند، و هرگز پا روى معتقدات و پندارهاى خود نگذارد، و هميشه تابلوى گرسنگان يمامه و حبشه و اوضاع دلخراش يتيمان و پير زنان را، در صفحهء خاطر، در برابر چشمان خود داشته باشد و در حل و بازگشائى و مشكلات آنان دمى نياسايد. اين است رمز بقاء و جاودانگى على (عليه السلام). با توجه به اين انديشه‌هاى انسانى و الهى است كه در مورد
مستمندان و نيازمندان نيز نكته اى را از چشم فرو نمى گذارد و در باره آنان انسانى ترين دستورها را خطاب به فرماندار انتخاب خود، مالك اشتر، صادر مى كند.
7. على (عليه السلام) و مستمندان اجتماع " اى مالك، خدا را در نظر بگير و در مورد بيچارگان و مستمندان و نيازمندان، و افرادى كه با گرفتارى شديد فقر گرسنگى پيكار دارند، يا افرادى كه مريض و درمند هستند و بخصوص گرفتار بيمارى‌هاى مزمن اند، آنچه خداوند رعايت آن را خواست رعايت كن.
قسمتى از عوايد بيت المال كه در اختيار توست، و قسمتى از محصولات زمين‌هايى را كه متعلق به مسلمانان است، به رفاه حال عمومى آنان اختصاص بده اين وظيفه را در تمام نواحى و مناطق شهرها و آبادى ها رعايت كن و به زير دستان نيز، رعايت اين امور را تذكر بده! دورى و نزديكى محل زندگى و كار و اقامت فرد مستمند، در انجام وظيفه انسانى تو، تفاوتى ايجاد نكند. دورترين آنان همان حقى را دارد كه نزديكترينشان بايد داشته باشد. " زنهار، زنهار، غرور فرمانروايى باعث نشود كه از اين وظيفه غفلت ورزى، از تو پذيرفته نخواهد بود كه تمام فكرت به امور مهم كشورى مصروف گردد، ولى به امور جزئى توجهى نكنى. اهميت اينان، خيلى بيشتر است، هرگز اهميت و توجه خود را از اين طبقه بر مگردان، و چهرهء خود را از روى تكبر و خود پسندى، از آنان متاب ".
" تو وظيفه دارى كه رفتار اطرافيانت را، در مورد بى نوايان، مورد توجه قرار دهى، چون امكان دارد آنان در اثر فقر و نيازى كه دارند، به چشم اطرافيان تو، حقير و كوچك جلوه كنند و بديدهء حقارت بر آنان بنگرند، آنها را هرگز فراموش نكن وضع و مشكلاتشان را مورد رسيدگى كامل قرار بده ".
و دربارهء يتيمان و سال خوردگان، امام بزرگوار، چنين مى فرمايد:
مالك! به وضع يتيمان و سالخوردگان و از كار افتادگان، و آنان كه در زندگى، راهى و وسيله اى جز تو ندارند، و اهل سؤال و تكدى هم نيستند، توجه كن. هر چند رعايت اين وظايف بر حاكم و والى سنگين است و انجام وظيفه همه وقت سنگين و دشوار مى نمايد، ولى خداوند متعال انجامه اين وظايف را، به افرادى، كه آن را به اميد پاداش آخرت انجام مى دهند، آسان و سبك مى سازد ".
8. برنامه ملاقاتهاى عمومى " اى مالك! قسمتى از اوقات خود را به حاجتمندان و مراجعان و دردمندان اختصاص بده تا بتوانى، خود شخصا به گرفتاريهاى آنان رسيدگى كنى. اين وظيفه را در يك مجلس عمومى كه درهاى آن بر روى همه مردم باز باشد و همگان بتوانند به آسانى از آن وارد شوند، انجام بده. در آن مجلس عمومى، محض رضايت و خشنودى الهى كه تو را خلق كرده است، با مردم فروتن و متواضع باش. سپاهيان، محافظان و پاسداران و دربانان را از خود دور كن، تا هركس كه با تو رازى و درد دلى دارد، بدون ترس و شرم و واهمه و لكنت زبان، حرفش را در ميان بگذارد، من خود از پيامبر (صلى الله عليه وآله) چندين بار شنيدم كه مى فرمود: ملتى كه در محيط آنان ضعيف نتواند بدون واهمه و گرفتگى زبان، حق خود را از قوى بگيرد، هرگز روى سعادت و خوشبختى را نخواهد ديد.
در آن مجلس عمومى، بايد تند خويى و احساسات ارباب رجوع را تحمل كنى، خسته و رنجيده نشوى، سنگدلى و خود خواهى را از خود دور سازى، تا بتوانى مشمول رحمت خدا شوى و پاداش فرمانبردارى او را نصيب ببرى. سعى كن آنچه را كه عطا مى كنى با گشاده رويى باشد، و اگر امكان بر آوردن حاجت فردى را ندارى، با عطوفت و مهربانى عذر بخواه. كارهايى هست، كه به عنوان يك حاكم و فرمانروا، خود بايد انجام بدهى:
نامه ها و دستورهائى كه نويسندگانت از نوشتن و انجام آنها عاجزند، يكى از اين كارها است. و ديگرى پاسخ مقتضى دادن به درخواست‌هاى مردم است زيرا در همان روز و همان وعده‌ايى كه داده اى، شايد بر اعوان و اطرافيان تو مشكل باشد كه همان وقت، پاسخ مناسب بدهند. در هر روز، كار همان روز را انجامه بده، چه كارهاى هر روز، به همان روز تعلق دارد. وقت خاصى را ميان خود و خدا اختصاص بده كه بهترين و عالى ترين اوقات باشد، هر چند كه خدمت به خلق خدا و اوقاتى كه صرف انجام گرفتاريها آنان شود، همه و همه مخصوص خدا و در راه خداست. در آن اوقات اختصاصى كه ميان خدايت و خود، دارى، به انجام فرايض الهى بپرداز و آنها را به قصد قربت و بدون خدشه و دور از هر عيب و نقص انجام بده، هر چند بدنت در رنج باشد. در آن هنگام كه به نماز جماعت مى ايستى، در انجام آن حد وسط و اعتدال را رعايت كن. نماز را نه آن قدر
طول بده كه مردم از نماز جماعت برمند و فرار كنند و نه آن قدر شتاب و عجله كن كه به اركان نماز لطمه اى وارد آيد، و آداب و شرايط آن رعايت نشود.
بسيار طبيعى است كه در ميان افرادى كه در نماز به تو اقتداء كرده اند اشخاص پير و بيمار ناتوان باشند، يا كسانى كارهاى فورى و فوتى داشته باشند. از اين رو رعايت اعتدال را بكن. هنگامى كه رسول خدا (صلى الله عليه وآله) مرا به يمن فرستاد از آن حضرت پرسيدم كه در آنجا نماز جماعت را با مردم چگونه برگزار كنم؟
فرمود: " ضعيف ترين آنان را در نظر بگير و مانند او نماز بخوان و با مؤمنان به مهربانى و محبت رفتار كن ".
9. در ميان توده ها اى مالك، زنهار و مبادا ميان خود و مردم اهل درد، پرده و حائل داشته باشى و مدتى طولانى، خود را از آنان مستور و پنهان سازى! پنهان بودن فرمانروا، باعث بى اطلاعى او از اوضاع و موجب نوعى سختگيرى و ايجاد مشقت و ناراحتى براى مردم خواهد شد. در چنين صورتى حاكم از امور جارى بى اطلاع خواهد ماند و گزارشهاى ناروا به گوش او خواهد رسيد. كه پيش آمدهاى بزرگ را كوچك، حوادث كوچك و محقر را بزرگ، بد را خوب، خوب را بد و حق را آميخته به باطل جلوه گر خواهد ساخت. از آنجا كه فرمانروا هم بشرى است كه امور پنهانى و مخفى را نمى تواند تشخيص دهد، و حق نيز نشانه‌هاى آشكارى ندارد كه بتوان آن را از باطل تميز داد، پس تنها راه تميز و تشخيص آن همين است كه در ميان مردم و در جمع آنان باشى. دليلى نيست كه تو از مردم خود را كناره گيرى، ضعف شخصى و خصوصيت اخلاقى تو از دو صورت خارج نيست يا عادت به بذل و بخشش در راه خدا و حقيقت، تو را در پرداخت حق واجب مردم مانع مى شود، يا تو فردى هستى كه به محروم كردن مردم و خوددارى از احسان عادت كرده اى. در اين صورت نيز در پرده و خفا بودن تو معنى نخواهد داشت، زيرا تنها با مردم و در ميان مردم است كه به اخلاق و خصوصيات تو پى پرده مى شود و از برو آورده نشدن حاجتشان به نوميدى و يأس دچار مى شوند، و به زودى از اطراف تو پراكنده مى گردند تازه اغلب نيازمنديهاى مردم، امورى است كه مستلزم هزينه اى براى تو نخواهد بود: گاهى
شكايت از ستمگر و متعدى حقوق، و گاهى درخواست دادخواهى در معامله و داد و ستدى است كه در هر حال نيازى به صرف هزينه و خرج پول ندارد.
10. عدالت و دادگسترى در مكتب على (عليه السلام) در منطق و مكتب انسان ساز علوى، چاپلوسى و تملق موقوف، و برابرى و مساوات انسانها در مقابل قانون و اصول عدل اسلامى و الهى، يك اصل ثابت و تغيير ناپذير است.
در اين مكتب، هر كسى در حدود خدمت يا خيانت خود، مورد تشويق يا تنبيه قرار مى گيرد. زمامدار حق ندارد با خود كامگى و استبداد رأى، امور كشور را اداره كند. تنها نحوهء ادارهء كشور از راه مشاوره و مراجعه به افكار عمومى ملت يا نمايندگان واقعى آنهاست. فرد خودكامه و مستبد بنابر تعبير امام ششم (عليه السلام) بر لبهء پرتگاه ايستاده است و به سقوط نزديك است و چنين شخصى هرگز روى سعادت و رستگارى را نخواهد ديد. (1) روزى يكى از افراد عادى ملت، در يك موضوع شخصى، با على (عليه السلام) اختلافى پيدا كرد و شكايت او را نزد عمر بن خطاب، رئيس حكومت وقت برد. عمر هر دو را احضار كرد.
سپس رو به على كرد و گفت: " يا ابا الحسن! در كنار شاكى بايست!... ".
ناگهان چهرهء على دگرگون شد وآثار خشم و ناراحتى در سيماى او آشكار گرديد. عمر پرسيد: على از اينكه در كنار دشمن و طرف اختلاف خود بايستى نارحت شدى؟
على (عليه السلام) گفت: نه، هرگز، من از اينكه تو بين من و او مساوات و برابرى قائل نشدى و مرا با كنيه ام و با احترام و تعظيم مورد خطاب قرار دادى، اما با طرف اختلاف من، چنين رفتار نكردى و نام ساده اش را بر زبان آوردى ناراحت و متأثر شدم. (به كار بردن كنيه، در زبان عرب، نشانهء تعظيم و احترام و بزرگداشت و اكرام نسبت به مخاطب است و همين تبعيض در مخاطب قرار دادن، امام را خشمگين كرد) " مؤلف ".
على (عليه السلام) در نهج البلاغه مى فرمايد: به خدا سوگند، اگر هفت اقليم را با هرچه آسمان‌هايشان دارند به من بدهند، كه بر خدا، در مورد مورچه‌ايى عصيان ورزم و پوست جوينى را كه او به آشيانه خود مى برد، از او بگيرم، هرگز نخواهم كرد. و به راستى
و حقيقت قسم، دنياى شما در نزد من كوچك تر و پست تر از برگى است كه در دهان ملخى قرار گرفته باشد ". (1) احترام به مساوات در برابر قانون، نزد على (عليه السلام)، ايجاب مى كند درخواست برادر تنى خود " عقيل " را - كه مى خواست از خوانهء بيت المال، نسبت به ديگران حقوق و مزاياى بيشترى برايش قائل شود و از فقر و فلاكت نجاتش دهد - نپذيرد، و او را با شيوه اى هشدار دهنده و آگاه كننده به اين مسألة واقف سازد كه بيچارگان و نيازمندانى در مانده تر و نيازمندتر از او در كشور اسلامى وجود دارند، كه چنين تبعيضى ظلم به آنان و موجب خشم خداوند است. " على بن ابى رافع "، يكى از دوستان و شاگردان على (عليه السلام)، كه در دوران خلافت امام مسئول و متصدى بيت المال بوده است مى گويد:
" من متصدى امور بيت المال بودم. گردن بند مرواريدى از بصره به انبار بيت المال منتقل شده و در اختيار من بود كه يكى از دختران على (عليه السلام)، طلبى قرار دهند و دين را ملعبه و آلت دست خود كرده بودند ".
11. كارگزاران حكومت اسلامى كارمندان و خدمتگزاران دولت، مهره‌هاى اصلى گردش امور مملكت هستند، در صلاح و فساد و آبادى و ويرانى مملكت سهم ارزنده و مشكلات حساس و اساسى دارند، اگر آنان كمر همت ببندند و با دشواريها و مشكلات، در راه پيشرفت كشور، دمساز و متحمل باشند، مى توانند آسايش عمومى و سربلندى مملكت را فراهم آورند. يا به عكس، سهل انگارى و عدم احساس مسئووليت آنان، رشته‌هاى ارتباط و هماهنگى انتظام عمومى را از هم مىگسلد.
پيرامون نقش سازنده و اهميت كار و مسؤوليت خطير آنان، و اين كه با كدام خصوصيت و ويژگى ها مى توان كارمند درستكار و سالم را آماده كار ساخت، به سخنان ارزنده، كلمات انسان ساز، و گفتار متعالى درخشان على (عليه السلام) گوش فرا دهيم و از منبر وحى گونه اش، آنجا كه با مالك اشتر نخعى، درباره مردم و پيرامون چگونگى رفتار با ملت
اسلامى سخن مى گويد، بهره ها گيريم:
اى مالك! در امور كارمندان و كارگزاران دولت، دقت و سعى كامل و كافى مبذول دار. از ميان مردم افرادى را كه داراى تجربه و سابقه كار وحسن شهرت باشند برگزين. كسانى را به شغل ها و مناصب حساس كشور انتخاب كن كه داراى سوابق نيك در اسلام و از خاندانهاى اصيل و شريف باشند. گزينش تو بر اساس امتحان و آزمايش و متكى بر اصول و پايه‌هاى استخدامى صحيح باشد، نه براساس خود رأيى و ميل شخصى و توصيه دوستان. اگر انتخاب تو بر اين دو اساس باشد به ظلم و ناروائى در حق مردم مرتكب شده اى.
" افراد بى غرض، كم طمع، دور انديش و آينده نگر، صلاحيت انتخاب و استخدام را دارند. پس از استخدام، حقوق كافى به آنان بپرداز، چون اين امر به آنان نيرو مى بخشد كه امور داخلى خود را اصلاح كنند و هر گز به فكر برداشت و سوء استفاده از اموال عمومى مردم كه در اختيار آنهاست نمى افتند. به كار شكنى و مخالفت با تو بر نمىخيزند و در امانت خيانت نمى كنند. " پس از انتخاب و استخدام، امور آنان را تنها به خودشان وامگذار، بلكه با دقت كافى عمليات آنان را مورد بررسى قرار بده و بازرسان مخفى، كه به تو راستگو و وفادار باشند، براى بررسى كارهاى آنان بگمار، اثر اين بازرسى پنهانى، آن است كه آنها را به امانت دارى و مدارا با مردم، بيشتر وادار و تشويق مى كند و راه مهربانى و خوشرفتارى با ملت را مىآموزد.
" كمال مراقبت و آگاهى را در مورد مقربان و نزديكان و اصحاب راز و اسرار خود به كار ببند. هرگاه يكى از آنان، مرتكب خيانتى شد، و گزارش‌هاى متعدد بازرسان مخفى اين خيانت را تأييد كرد، از نظر گواه و شاهد كافى است كه تو او را به كيفر اعمال خود برسانى و به اندازه خيانتى كه مرتكب شده است مجازاتش كنى. مقام او را خوار و خيانتش را آشكار و بر ملا ساز و ننگ و عار خيانت پيشگى را، همانند قلاده بر گردنش بيفكن تا مايه عبرت ديگران باشد ".
12. ماليات و درآمدهاى عمومى " در مورد خراج و ماليات و درآمدهاى عمومى، دقت بيشترى انجام بده، و امور آن را
انتظام ببخش و اصلاح كن. ترتيب وصول و پرداخت آن را چنان تنظيم كن كه بتواند مصلحت ماليات پردازان و مصالح عمومى كشور را تأمين سازد. اگر وضع ماليات اصلاح نپذيرد، ديگر امور نيز مختل و پاشيده خواهد شد. در اصلاح امور دارايى، با در نظر گرفتن مصلحت خراج پردازان است كه صلاح عمومى ديگران هم تأمين مى شود، و اصلاحات عمومى ديگر، بستگى به امور دارايى دارد. طبقات مختلف مردم همگى وابسته و طفيلى خراج و ماليات هستند.
" توجه دارى كه گرفتن ماليات، خود به خود كارى نيست كه تلاش و عنايت تو تنها بدان مصروف شود. بلكه عنايت و توجه به عمران و آبادانى كشور، در تو، بايد بيش از توجه به وصول ماليات باشد. چون با آباد بودن سرزمين است كه مى توان ماليات و خراج را از مردم مطالبه كرد. هر آن كس كه از مردم كشور ويران و غيرآباد، ماليات طلب كند، در حقيقت كشور را بيش از پيش ويران كرده است و بندگان خدا را به هلاك و تباهى كشانيده است. فرمانروايى چنين فردى، خيلى زود سپردى مى شود و به پايان مى رسد.
اگر خراج گزاران و ماليات پردازان، از سنگينى آن ناليدند و به زبان آمدند، يا اگر از پيدايش آفات زمينى و آسمانى، از بى آبى و نيامدن باران، از جريان سيل يا خسارات زراعت و غير آن، تو شكايت آوردند، به اندازه اى كه در كارشان اصلاح و گشايش پديد آيد، به آنها تخفيف بده! و از مالياتشان كم كن. نبايد اين كم كردن به نظر تو سنگين بيايد، زيرا كه آن تخفيف، خود خيره اى است كه ثمرهء و نتيجهء آن به خود تو باز مى گردد و عايد حكومتت مى شود و اعتماد ملت را به حاكم و فرمانروا بيشتر جلب مى كند و بر شدت علاقه و همكارى و حس تعاون آنان مى افزايد. اين اعتماد و پشتيبان ملت است كه مى تواند كشور را آباد سازد و فرمانروايان را در نظر مردم آراسته و پيراسته نشان دهد.
بدينسان، مى توانى نيروى عمومى را پشتيبان خود سازى و با برخوردارى از نيروى عمومى و قدرت ملى، مى توان كارهاى مهم ترى انجام داد وآثار عدل و داد بيشترى را متجلى ساخت. عامل تمام اين كمك ها و پشتيبانى‌هاى مردم، رضايت و خشنودى آنان است و خشنودى و رضايت ملت در پرتو علاقه و دلسوزى فرمانروا به دست مى آيد.
13. فرار مغزها " اى مالك! بدان كه ويرانى و خراج كشور، با از دست دادن سرمايه فكرى و مغزى، و با از دست دادن مردم آن آغاز مى شود. فرار مغزها و از دست رفتن سرمايه‌هاى انسانى، در اثر طمع ورزى فرمانروايان و حكامى پيش مى آيد كه به ثروت اندوزى و گرد آوردن مال و انباشتن كيسه خود پردازند.
" علت توجه فرمانروايان به مال اندوزى و گردآورى ثروت، غالبا از آن نظر است كه خود را موقتى مى دانند و مى خواهند در مدت اندكى كه بر سر كارند و قدرت را در دست دارند جيب خود را پر سازند. اينان غافل از سرگذشت و سرنوشت گذشتگان هستند و از حوادث و پيش آمدهايى كه در كمين اين گونه افراد بوده است پند نمى گيرند... ".
14. نويسندگان و دبيران ويژه " اى مالك! در اوضاع و احوال نويسندگان و دبيران ويژهء خود دقت بيشترى به كار ببر و بهترين آنان را به كارهاى دفترى خود بگمار، نامه‌هاى سرى و اسرار ارتش را به نويسنده اى واگذار كه خصال نيك و صفات ممتازى در او باشد، فردى باشد كه هرگاه به او نيكى كردى و منزلت او را در ميان جمع بالا بردى، از خويش بدر نشود، خود را گم نكند و غرورش موجب نگردد كه با تو از در مخالفت در آيد، نامه‌ها و شكايات كارگزاران و كارمندان دولت را به موقع به تو عرضه نكند، يا در پاسخ نامه ها كه بايد براى اين كار، فرد مصمم و با اراده اى را انتخاب كن و او نويسنده‌اى باشد كه اگر پيمانى به نفع تو و به نفع ملت بسته شد، آن را تضعيف نكند و از گشايش مشكلات و ايرادات پيمانى كه به ضرر تو بسته شده است عاجز و ناتوان نباشد، و ارزش وجودى خود را بشناسد، چون كسى كه هنوز به ارزش وجودى خود پى نبرده است، به شناخت ارزش ديگران ناتوان تر است.
" كاتبان و نويسندگان را، از روى دريافت شخصى و اعتماد وحسن ظن و گمان خصوصى، انتخاب نكن، چون بسيار اتفاق مى افتد كه افرادى با نشان دادن انواع خوش خدمتى‌هاى مصنوعى و موقتى، ذهن فرمانروايان را كور مى كنند و براى خود، پيش آنان جاى شايسته اى مىگشايند. حال آنكه در حقيقت، به هيچ نوع، از اخلاص و امانت بهره اى نبرده اند. پس انتخاب و گزينش تو بايد بر اساس حسن شهرت و آوازهء نيك، و نيز
بر اساس آزمايش و امتحان كافى باشد. بايد سابقهء حسن خدمات افراد را در نظر بگيرى، بخصوص خدماتى را كه در دورهء فرمانروايان پيش انجام داده اند. از ميان نويسندگان منتخب، فردى را برگزين كه عامهء مردم به او حسن نظر دارند و در ميان مردم اثر نيكى به جاى نهاده است....
15. بازرگانان و صنعتگران " مالك! تجار و صنعتگران را، به عمال و كارگزاران خود، سفارش كن و دستور بده كه با آنان رفتار نيك و شايسته داشته باشند. فرق نمى كند كه تاجر ثابت باشد (محل كسب و تجارت مشخصى داشته باشد) يا سيار (كه با مال خود، در اطراف شهرها و مناطق مى گردد و داد و ستد مى كند) چون اين گروه هستند كه مواد اساسى مورد نياز مردم را فراهم مى آورند و ارزاق عمومى را از نقاط نزديك و دور گردآورى كرده در اختيار عموم مى گذارند. همين ها هستند كه ضروريات زندگى عمومى و ملى را از نقاط دور دست، از خشكى، از دريا، از جلگه و كوهستان و اماكن و نواحى و مناطقى كه مردم به آنجا دسترسى ندارند، يا جرأت رفتن به آن نقاط را پيدا نمى كنند، به سوى كشور جذب و جلب مى كنند. " بازرگانان و پيشه وران و صنعتگران، مردمان آرام و صلح طلبى هستند كه هرگز خطر بلوا و شورش نيز در آنان وجود ندارد. زيرا اين گروه هميشه طالب محيط صلح و أمن و أمان هستند، تا با آسودگى به كسب و كار خود مشغول شوند. گرفتاريها و مشگلات اين صنف و دسته را در شهر و خارج شهر، مورد بررسى و رسيدگى دقيق تر، قرار بده و به آنان توجه خاصى داشته باش ".
16. احتكار و سزاى محتكران اى مالك! با همه صفات نيك و امتيازاتى كه دربارهء بازرگانان و به صورت عاريه تضمين شده براى مدت سه روز ايام عيد، از من خواست و من به احترام على درخواست او را رد نكردم و با شرط ضمانت آن را به حضورش فرستادم.
على (عليه السلام)، گردنبند را در گردن دخترش مشاهده كرد و آن را شناخت و از او پرسيد كه:
اين گردن بند از كجا به دست تو آمده است؟ گفت: من آن را از " ابو رافع " متصدى بيت المال أمير المؤمنين (عليه السلام)، به عاريت و امانت گرفته ام و با ضمانت كافى پس از سه روز باز
خواهم گرداند. على (عليه السلام) خشمگين شد وآثار غضب در سيماى نورانى اش پديدار گرديد.
همان روز مرا احضار كرد و فرمود: ابو رافع، آيا به مسلمانان خيانت مى ورزى؟ گفتم: به خدا پناه مى برم، روزى كه به مسلمانان خيانت كنم! فرمود: گردن بندى را كه از بصره آمده بود چگونه بدون اجازهء من و رضايت مردم مسلمان، به دخترم عاريه داده اى؟ با كدام مجوز قانونى و شرعى به چنين كارى دست زده اى؟ گفتم: يا امير المؤمنين! او دختر شماست، و از من درخواست كرده بود كه به عنوان امانت و به طور موقت و با تضمين كافى و فقط براى مدت سه روز آن را به او عاريه دهم و پس از سه روز صحيح و سالم باز پس بگيرم. فرمود: همين امروز آن را پس بگير و ديگر هرگز از اين قبيل كارها نكن.
موضوع به گوش دختر أمير المؤمنين (عليه السلام) رسيد. به محضر پدرش شتافت و عرض كرد:
من دختر و پارهء تن شما هستم و در خود احساس نياز به اين گردنبند كردم. امير المؤمنين (عليه السلام) فرمود: دخترم، هرگز از جادهء حق كنار نرو، آيا همه زنان و دختران مهاجر و انصار در روز عيد با آويختن چنين زيورى آرايش مى كنند؟ يقين بدان كه اين موضوع اگر بر اثر بى توجهى و غفلت تو نبود و اگر مطمئن بودم كه قصد و تعمدى در كار بوده است نخستين دست زن هاشميه كه بريده مى شد دست تو مى بود ". به درستى روشن نيست كه اين داستان تا چه حدى صحت داشته باشد، ولى نظير و مانند آن در زندگى شخصى و اجتماعى على (عليه السلام) فراوان به چشم مى خورد كه دستورهاى عملى او به مالك اشتر، فرماندار انتخابى اش، حاكى از اين روح عدالت خواهى و مساوات طلبى اوست. اينك به سخنان على (عليه السلام)، در همين موارد، از فرمان او به مالك اشتر گوش فرا مى دهيم:
نور چشمى ها و خويشاوندان " اى مالك! در قلمرو حكومت فرمانروايان، كسانى هستند كه به آنها بسيار نزديك يا با آنها خويشاوندند. اين گروه به خاطر همين قرابت با فرمانروا، خود خواه و مستبد مى شوند و دست تعدى و تجاوز به سوى مردم و زندگى آنان دراز مى كنند. اينان در روابط خود با عموم مردم، و حتى در داد و ستدها، بى انصافى پيشه مى كنند و حقوق ديگران را پايمال مى سازند. و تو بايد اين گونه عوامل ناروايى و ستمگرى را از ميان بردارى و دست آنان را از تصرف در اموال و شئون مردم كوتاه كنى.
" اى مالك! به هوش باش كه هرگز زمينى را به عنوان تيول واقطاع (اقطاع آن است كه قسمتى از زمين مردم از طرف حاكم يا فرمانروا به فردى واگذار يا هديه شود) به خويشان خود ندهى. هرگز نبايد بگذارى هىچكدام از نزديكان و كسان تو، به طمع سوء استفاده وغارت و چپاول بيت المال بيفتند. يا به اين فكر باشند كه تو زمينى يا مزرعه اى را به تصرف و تملك شان در آورى، تا از اين طريق به املاك مجاور تعدى كنند. يا جلوى آب اراضى همسايه را بگيرند. يا از انجام كارى كه وظيفه دارند شانه خالى كنند. يا هزينه اى را كه بايد مشتركا بپردازند، تنها به يك نفر يا چند نفر از همسايه ها تحميل كنند. زيرا در آن صورت خوشى و سود اين اعمال را آنها خواهند برد، اما خسران و زيان آن، در آخرت و بال گردن تو خواهد شد ".
پيمان صلح با دشمن دربارهء بستن پيمان با دشمن، امام و پيشواى شيعيان، به يار وفادار و شاگرد فداكار خود، چنين مى گويد: " هرگاه دشمن، دست صلح به سوى تو دراز كرد و تو مى دانى كه رضايت خدا هم در برقرارى آن صلح است، دست او را رد مكن و آن را بپذير، چون صلح موجب آسايش سپاهيان و آرامش خاطر تو و مردم، و نيز باعث امنيت شهرها و آبادى‌هاست. اما به هوش باش كه دشمن ماوراء چتر صلح، خيمه نيرنگ و شبيخون نزند. چه بسا، با آن وسيله خود را به تو نزديك مى سازند، تا بتوانند غافلگيرت كنند، در اين گونه موارد، در كمال حسن نيتى كه به كار مى برى، احتياط و اعتماد كور كورانه به دشمن را، از خود دور ساز! ". " حق و حقيقت را بپذير، خواه از نزديكان تو باشد يا از بيگانگان، و در پذيرفتن واقعيت‌ها بردبار باش، هر چند به ضرر و زيان خودت يا نزديكان و اهل و عيالت باشد. با پذيرش واقعيت منتظر عواقب و نتايج خوب آن باش چون نتيجه و عاقبت آن پسنديده و مطلوب خواهد بود.
آگاهى دادن مردم از جريان امور " هرگاه، مورد پيش آمد كه مردم گمان برند كه تو ظلم و ستم كرده اى، و تو دريافتى كه حقيقت امر بر آنان پوشيده مانده است، عذر و علت انجام آن كار را فاش ساز و بگذار كه آنها از علت واقعى و جريان حقيقتى آنچه پيش آمده است مطلع شوند، و تو نيز
بدين وسيله گمان بد ايشان را از خويشتن دفع كرده باشى. " انجام چنين كارى، هم يك نوع تمرين آزادى و آزادگى و آزاد منشى و عدالت و دادگسترى است، و هم گونه اى ارفاق و مهربانى نسبت به ملت است، و هم روشنگر حقيقت امر، و آشكار كنندهء عذر، و دليل انجام كار مورد بحث است، كه مورد علاقه و هدف اصلى تو بايد باشد، اگر خواهان اجراى عدالت هستى... " اما اگر در عهد و پيمان با دشمن، انجام كارى را به عهده گرفتى و شرط را پذيرفتى، آن را در همه حال محترم بشمار! و همه وقت به عهد و پيمان خود وفادار باش!
جان خود را هم مى توان راه شرط و پيمان مسير ساخت و ايثار كرد. چون در ميان فرايض و واجبات الهى، هيچ چيز مانند عهد و پيمان و احترام به وفاى عهد، بزرگ شمرده نشده است و هيچ امرى اين چنين مورد توجه مردم نيست.
" مسألة وفاى به عهد، ويژهء مسلمانان نيست، مشركين نيز بدان توجه داشته اند و رعايتش را لازم شمرده اند. زيرا نتايج شوم عهد شكنى را بارها آزموده اند. بنابراين، در آن امورى كه بر ذمهء خود گرفته‌اى مكر و حيله را وامدار! و خيانت نورز و با دشمن خود نيز خدعه به كار مبر!، زيرا تنها جاهلان و نادانان هستند كه جرأت نافرمانى در برابر خدا را دارند. " وفاى به عهد و پيمان، از آن نظر اهميتى بزرگ و خطير دارد كه خداوند متعال، عهد و پيمان خود را، به منزلهء حريم امنى ميان مردم قرار داده است كه همگى مردم از آن به طور مساوى حق بهره ور شدن دارند. و اين امر يك نوع رحمت از سوى پروردگار، نسبت به بندگان خويش است كه در سايهء آن مردم به كارهاى خود بپردازند و آتش جنگ و شعله‌هاى سوزنده آن را خاموش كنند. " پس در پرداختن به امر الهى، نبايد فساد و خدعه و فريب در كار باشد ". اى مالك! كوشش كن در پيمانى كه با دشمن خود مى بندى، مادهء ابهام و نكته خام باقى نماند، كه قابل تفسير و تأويل باشد، و به چنان صورتى ذكر شود كه هر كدام از طرفين بتواند آن را به سود خود تفسير كند. و هرگاه دشمن پس از استوار ساختن پيمان، به سخن و مطلب قابل توجيهى متوسل گردد و بخواهد آن را بر خلاف نظر تو معنى كند، از او نپذير، و اگر تو خود، در پيمانى كه بسته اى، خود را در تنگنا ديدى و فسخ و ابطال و از بين بردن آن را لازم دانستى، بازهم براى خلاصى و نجات خود به جمله ها و عبارات قابل توجيه و تفسير متوسل مشو!
هر چند در اين امر اميد گشايش و فرج در كار باشد. اگر با شكيبائى و تدبير كار كنى، و در كارها بردبارى به خرج دهى، بهتر از آن است كه متوسل به خدعه اى شوى كه از عاقبت آن بيمناك بمانى و مورد بازخواست خداى متعال قرار گيرى ".
پرهيز از خونريزى و خونخواهى " اى مالك! حذر كن از خونخوارى وخونريزى، كه خداوند آن را حرام كرده است. هيچ چيز مانند ريختن خون ناحق، باعث غضب و دشمنى خدا و عامل از بين رفتن نعمت و سپرى شدن عمر فرمانروايى نمى شود. در روز حساب، نخستين چيزى كه از طرف خداوند متعال، مورد پرسش قرار مى گيرد، خون‌هايى است كه مردم آن را به ناحق ريخته اند. هيچ گاه در صدد آن بر نيا كه پايه‌هاى حكومت خود را، بر روى خون‌هاى ناحق استوار سازى. اين امر نه تنها حكومت تو را تقويت نمى كند، بلكه موجب سستى وفتور و ضعف آن مى گردد، و حتى چه بسيار كه باعث زوال و نابودى آن گردد. " اگر به صورت عمد، انسانى را كشتى، عذر تو را نه خدا مى پذيرد نه من، چه در قتل عمد، بدن قاتل بايد به قصاص برسد. " و اگر خطا كردى و بدون قصد كسى را كشتى (مثل اينكه در موقع اجراى " حد " يا نواختن تازيانه يا شمشير كسى بميرد) نبايد نخوت و تكبر و خودخواهى تو سبب شود كه " ديهء " مقتول را به اولياء او نپردازى ".
تكبر و خودخواهى " اى مالك! زنهار، زنهار كه خود پسند باشى، و به آنچه از خود پسنديده اى اعتماد كنى! زنهار، از اينكه دوستدار چاپلوسى باشى، و در دل خود دوست داشته باشى كه مردم تو را بسيار بستايند. اين قبيل موارد، فرصت‌هاى مناسبى براى شيطان است، كه نيكى نيكوكاران را از بين ببرد و آنها را تباه كند ". " مبادا كه بر ملت و تودهء مردم منت بگذارى و بخواهى كه خوبى‌هاى خود را به رخ آنان بكشى، يا كار خود را بيش از آن كه هست بزرگ نشان دهى، يا به مردم وعده اى بدهى كه به آن عمل نكنى، چون اين قبيل كارها، اثر نيكى را از ميان مى برد. بزرگتر جلوه دادن خوبى، نور حق را بر طرف مى سازد، و تخلف در وعده، باعث دشمنى خدا و كينه مردم مى شود، خداوند متعال در قرآن كريم مى فرمايد: " چقدر دشمنى بزرگى با خداست كه آنچه را كه خود مى گوئيد عمل نكنيد ".
" اى مالك! از عجله در كار، قبل از آنكه وقت انجام آن برسد، پرهيز كن. از سستى در كار، در صورتى كه امكان انجام آن هست بر حذر باش. از لجاج و عناد و پافشارى در كار كه در كارى كه راه صواب از خطا در آن روشن نيست، بپرهيز. و هر كارى را در جاى خود و در وقت خود قرار بده و به انجام و سامان برسان. از انحصار طلبى و تنها براى خود خواستن و اختصاصى كردن آن چيزهايى كه همگان در استفاده از آن برابر و يكسانند، اجتناب كن. مبادا مسائل و امور عمومى را به خويش اختصاص دهى، و از توجه به افكار عمومى تغافل كنى، يا از پاره اى از كردارهاى كارگزاران و عمال خود غافل بمانى و چشم پوشى كنى، و كارهايى را كه بر همگى روشن است از مردم پوشيده دارى. تو مسئول اين اعمال هستى و به زودى پرده ها كنار مى رود و داد مظلوم از تو، ستانده مى شود. " به هنگام غضب، خويشتن دارى كن و مواظب تندخويى و دست‌پاچگى و تيز زبانى خود باش. از اقدام سريع و بدون تأمل و تفكر، در هر كارى، پرهيز كن و از انتقام و ابراز شجاعت وسطوت خوددارى نما، تا خشم تو آرام گيرد. اختيارات را از دست مده، و بدان كه مهم ترين عاملى كه مى تواند خشم تو را فرو نشاند، ياد بازگشت به سوى خدا و ياد آورى وحشت روز جزاست ". " وظيفهء تو آن است كه آنچه را كه بر گذشتگان و پشينيان تو اتفاق افتاده است، مورد تذكر و يادآورى قرار دهى و كردارها و خدمات حكومت عدل، سنت‌هاى نيك و پسنديده، راه و رسم و روش و سخن پيامبر عاليقدر اسلام، و فرايض قرآن مجيد را هميشه مورد نظر و سرمشق قرار دهى و از آنها پيروى كنى و آنچه را كه مورد عمل قرار داده ايم الگوى خود سازى. " از خداوند متعال مى خواهم كه با رحمت وسيع و بيكران خود، و با آن قدرت و توانايى كه به انجام هر درخواست و هر حاجت و نيازى دارد، من و تو را به انجام آنچه مورد رضايت و خشنودى خود اوست موفق دارد، تا برنامه‌هاى حكومت عدل اسلامى و الهى را كه سعادت مردم در آن نهفته است اجرا كنيم. و در ميان مردم، از ذكر خير وحسن ثناء برخوردار شويم، و بتوانيم يادگار نيك وخدمت شايسته از خود به اجتماع عرضه كنيم. از خداوند مى خواهم كه لطف و كرمش را در حق ما گسترده تر كند و كار من و تو را با سعادت و شهادت پايان دهد. ما همگى از جانب خدا هستيم به سوى او باز خواهيم گشت. درود و سلام و رحمت بى پايان الهى، بر محمد (صلى الله عليه وآله) و ذريهء پاك و اولاد
اطهار او باد! والسلام ". (1) اين فرمان كه هنوز پس از گذشت چهارده قرن، جامع ترين و كاملترين، انسانى ترين و دقيق ترين اصول و اساسى كشوردارى وآئين ادارهء مملكت را در بردارد، و هنوز مى تواند عالى ترين سرمشق سياستمداران و اولياء امور كشور باشد، دستوراتى چنان روشنگر و عميق و پرمعنا و در عين حال ساده و قابل اجراء دارد، كه انديشمندان تاريخ، فلاسفه بزرگ، عالمان علم اجتماع، همه بر آنند كه در طول تاريخ، مانندى براى آن نمى توان يافت. اغراق نيست كه دكتر " طه حسين "، انديشمند و عالم مصرى گفته است:
فرمان على به مالك اشتر، حاوى دستوراتى است كه اجراى آنها سعادت دنيوى و رستگارى اخروى تمامى كشور داران و اهالى كشورى را كه اين آئين در آن اجرا شود، در بردارد و هنوز دستوراتى جامع تر وكامل تر از آن در زمينهء كشوردارى و ادارهء مملكت، تدوين نشده است. جاى آن دارد كه هر رهبرى مملكتى كه بخواهد ملت و كشور خود را به رفاه و سعادت برساند و خود نيز آسوده و فارغ البال و نيكبخت زندگى كند، فرمان على (عليه السلام) را نصب العين خود قرار دهد و آن را مو به مو به مرحلهء اجرا در آورد.
بخش چهارم F غدير خم روز گزينش والاترين انسانها
بخش چهارم / غدير خم روز گزينش والاترين انسانها...
روز هيجدهم ماه ذيحجه سال 10 هجرى روز واقعهء غدير خم روز انتخاب و گزينش على (عليه السلام) به عنوان پيشوا و امام امت اسلامى يكى از خاطره آميزترين روزهاى زندگى على (عليه السلام) است. پيامبر عاليقدر اسلام در آخرين سفر حج خود مولاى متقيان و سرور آزادگان على (عليه السلام) را به عنوان خليفه و اولى الامر به عنوان ولايت امر برگزيد اين انتخاب بر اساس انتخاب بهترين و فاضل ترين و دانشمندترين بود. انتخابى كه طبق اراده و مشيت الهى صورت گرفته است و جنبه‌هاى فاميل دوستى و علاقه به نژاد و وراثت، كوچكترين دخالتى در آن نداشته است. در فصل مربوط به واقعهء غدير، بحثى را از ديدگاه اسلام وعلى (عليه السلام) به معرض مطالعه خوانندگان عزيز مى گذاريم كه هم روشنگر عظمت روز غدير و هم بيانگر اصلى از اصول عاليهء اسلامى است و آن بحث امامت و ولايت است كه بحثى است مفيد و شايستهء دقت و بررسى و عنايت....
اسلام آئين جهانى و جاودانه‌اى است، كه تعاليم و دستورهاى آن همه جوانب و ابعاد وسيع زندگى را فرا مى گيرد، و شامل تمام زمينه‌هاى زندگى اعم از سياسى، اقتصادى، اجتماعى، اخلاقى و تربيتى مى گردد. مطالعه اى گذرا در كتاب فكر و انديشه و در قاموس حكمت و عرفان على (عليه السلام)، با كمال وضوح و روشنى اين حقيقت تعمق انگيز را روشن مى سازد.... پژوهشگران بى غرض، در نخستين نگرش خود، مى بيند كه چه سان على امير المؤمنين (عليه السلام) در باره حكومت وسياست و عدالت اجتماعى، با علاقه خاص و حساسيت ويژه اى داد سخن مى دهد، و چگونه از آن تز الهى و آسمانى دفاع مى كند. او معتقد استكه مسألة حكومت واحقاق حقوق بيچارگان و درماندگان، كه جز در پرتو قدرت و حكومت عدل الهى ميسر نيست، از تكاليف الهى و وظايف انسانى است - چون همانند روز روشن است كه تأمين روابط صحيح انسانى و برپا ساختن عدل و قسط و اعمال برنامه‌هاى الهى، بسته به وجود حكومت و اجراى دقيق سياست الهى است و بدون حكومت، شريعت محتوى و نقش در تكامل جامعه و تربيت فرد، نخواهد داشت.
امام على (عليه السلام) تصريح دارد كه: احتياجات بشر تنها در آب و نان و جامه و مسكن خلاصه نمى شود، بلكه با وجود ضرورت آنها، تأمين نيازهاى روحى و رعايت عوامل معنوى مورد نياز بشر در صدر جدول خواست‌هاى بشر قرار گرفته است، و بدون حكومت و تسلط بر امور جارى كشور، زندگى انسانى ميسر و ممكن نخواهد بود....
شاهد گفتار شادروان استاد مطهرى: پس از استناد به قرآن مجيد جائى كه مى فرمايد (و ما محمد الا رسول الله قد خلت من قبله الرسل أفأن مات أو قتل انقلبتم على أعقابكم). (1) " محمد پيامبرى است همانند ديگر پيامبران كه آمده اند و رفته اند، آيا اگر او بميرد يا در جنگ كشته شود، شما فرار مى كنيد و كار را پايان يافته تلقى مى كنيد " او در مقام تفسير و توضيح محتواى آيه، با تجليل فراوان از استاد عاليقدرش اين چنين مى فرمايد:
حضرت استاد علامه طباطبائى روحى فداه - كه اكنون او نيز به لقاء الله پيوسته است و انوار رحمت الهى نثار روحش باد - در مقاله ولايت و حكومت از اين آيه چنين استنباط فرموده اند كه: كشته شدن پيامبر اكرم (صلى الله عليه وآله) در معركه جنگ نبايد هيچگونه وقفه اى در كارش ايجاد كند. شما بايد فورا تحت لواى آن كس كه پس از پيامبر زعيم (و رهبر) شماست، به كار خود ادامه دهيد. به عبارتى ديگر بر فرض اگر پيغمبر كشته شود يا بميرد، نظام اجتماعى و جنگى مسلمان نبايد از هم بپاشد....
در حديث است كه پيغمبر اكرم (صلى الله عليه وآله) فرموده است اگر سه نفر (حد اقل) همسفر شديد حتما يكى از سه نفر را امير و رئيس خود قرار دهيد. از اين حديث مى توان فهميد كه از نظر رهبر عاليقدر اسلام، هرج و مرج و فقدان يك قوه حاكم بر اجتماع كه مركز حل اختلافات و پيوند دهندهء افراد جامعه با يكديگر باشد، تا چه اندازه زيان آور مى باشد.
هدف اصلى از حكومت، تأمين عدالت اجتماعى است. تنظيم امور اقتصادى، اجتماعى و روابط حسنه حاكم بر اجتماع، واحقاق حقوق ستم ديدگان و احياى امور حياتى و رفاهى مردم است (2) هدف از جهاندارى و روش سياسى على (عليه السلام) همانند ديگر سياست مردان، اشباع حس جاه طلبى يا تأمين منافع خويش و وابستگان و فاميل
و دوستان... نيست، حكومت وسيلهء است براى رفع نيازهاى اجتماعى وخدمت به اجتماع، نه هدف و غايت. به تعبير ديگر حكومت ابزار كار و فعاليت است، نه خود غايت و مقصود. كه داستان زير گوشه اى از نحوهء تلقى و برخورد على (عليه السلام) را با حكومت و مقام رياست اسلامى روشن مى سازد: " ابن عباس " يكى از ياران با فضيلت و وفادار و اهل قلم امام على (عليه السلام) مى گويد در " ذى قار " به حضور على (عليه السلام) رسيدم. او كفش خود را وصله مى زد، به من فرمود: قيمت اين كفش چقدر است؟ گفتم: اين كفش به چيزى نمىارزد.
گفت به خدا قسم همين كفش نزد من از زمامدارى بر تودهء شما عزيزتر است، مگر اينكه در پست زمامدارى حقى را برپا سازم يا امر باطلى را از بين ببرم. (1) " جرج جرداق " در ذيل اين داستان مى گويد: " على صدها سال پيش از " تولستوى " و " ويكتور هوگو "، با پادشاهان، فرمانروايان، فرمانداران سودجو و مجريان ناشايست به ستيزه برخاست. و در راه تودهء مردم مردم با فكر كوتاه و نحيف آنان به مبارزه پرداخت، و قلع وقمع آنان را وجههء همت خود قرار داد.... (2) حذف القاب و عناوين امام، در يكى از خطبه‌هاى نهج البلاغه، خطاب به مردم مى فرمايد: با من آن سان كه با جباران و ستمگران رفتار مى كنند سخن نگوئيد. القاب پر طنطنه را در حق من به كار نبريد، آن ملاحظه كاريها و سازشهاى مصلحتى را كه در برابر مستبدان اظهار مى دارند در برابر من اظهار نداريد، و با سازشكاران معاشرت نكنيد و تصور نكنيد كه شنيدن سخن حق بر من سنگين است، يا من انتظار تعظيم و تكريم شما را دارم. هر آن كس كه شنيدن سخن حق يا تحمل عدالت بر او ناخوشايند و سنگين باشد، عمل به حق و عدالت بر او سنگين تر خواهد بود. شما هرگز از اظهار سخن حق، با نظر عادلانه، در برابر امام و پيشوا و رهبر و حاكم خوددارى نكنيد.... (3) " سليمان كتانى " نويسنده مسيحى از دوران حكومت على (عليه السلام) اين چنين
توصيف مى كند: او از لباس‌هاى دنيا، جز پيراهنى از كرباس و عبايى وصله دار نپوشيده، و نصيب او از اين همه غذاهاى رنگارنگ دنيا، جز مقدارى قرص جوين كه آن را با دست خود آرد مى كرد و به صورت نان خشكى قوت خود قرار مى داد چيز ديگرى نبود. او از كاخهاى شكوهمند دنيا چشم پوشيد وعمر خود را در كلبه اى ناچيز بسر برد. و همانند سواره‌اى تيز رو كه از سنگلاخها مى گذرد و به سوى ميدان پهناورى مىتازد، از پهنهء دنيا گذشت.... (1) وى در تأييد گفتارهاى همكيش و هم مرام خود جرج جرداق هم اين چنين دربارهء امام قضاوت مى كند، " آيا از ميان مردم جهان، سردار و اميرى را شناخته اى كه در زمان حكومت و در منصب رياست به دست خود، آسياب را بچرخاند و نان خشك درست كند كه آن را به زانو بشكند؟ و كفش خود را با دست خود وصله زند؟
و از مال دنيا كم يا زياد چيزى را اندوخته و پس انداز خود نسازد؟ زيرا تنها هدف او در زندگى آن است كه: حق بينوايان و ستمديدگان و بيچارگان را از استثمارگران و احتكارچيان باز ستاند و زندگى سالم و گوارايى را براى آنان فراهم آورد. او در فكر خويشتن نبود، هميشه در اين فكر بود. مادامى كه در قلمرو حكومت او كسى هست كه اميد قرصى نان را ندارد، شكم گرسنه و جگرهاى تشنه وجود دارد، آيا او تنها به اين عنوان قناعت كند كه به او پيشواى مسلمانان گويند، ولى او در سختيهاى روزگار با تودهء مردم هم غم و هم صدا نباشد... (2) امانتدارى نه حكمرانى و فرمانروائى در منطق امام (عليه السلام) حكمران و حاكم، امين و پاسبان و پاسدار حقوق مردم و مسئول نيازهاى آنان است، نه رئيس و حكمفرما و طاغوت خودسر، به همان تعبير كه سعدى شاعر شيرين زبان فارسى با الهام از سخنان امام مىسرايد:
گوسفند از براى چوپان نيست بلكه چوپان براى خدمت اوست حكمران در اصطلاح و تعبير امام على (عليه السلام) راعى: پاسدار، نگهدارنده حقوق تودهء مردم
است و بارها فرموده است: " كلكم راع وكلكم مسئول فالامام راع وهو مسئول "....
" هر كدام از شما نگهبان و مسئوليد، امام و پيشوا، نگهبان و پاسدار مردم و حقوق آنها است ". در عهدنامهء معروف خود به مالك اشتر، استاندارش، دستور فرمودند:
" مگر من اكنون برگردهء مردم مسلط هستم كه از من فرمان مى برند و همه در طاعت و پذيرفتن اوامر من هستند؟ اين طرز فكر فاسد و عامل زوال نعمت است... مردم يا برادرند، يا برابر و مساوى از نظر خلقت هستند.
امام در يكى از فرمانهاى خود كه به عنوان مأمورين گرد آورنده زكات و بيت المال صادر مى كند، اين چنين مى فرمايد:
" مبادا مسلمانى را تهديد و ارعاب كنيد يا آنچنان رفتار كنيد كه مردم از شما كراهت و نفرت داشته باشند. از هيچكس بيشتر از حقى را كه از مال مردم گرفته است وصول نكنيد. به خانه‌هاى مردم سر زده وارد نشويد. بلكه با تمام وقار و آرامش، نه به صورت تهاجم و يورش، نخست سلام كنيد سپس بگوييد: بندهء خدا، ولى خدا و خليفهء او ما را فرستاده است كه حق خدا را از اموال شما بگيريم، آيا حق الهى در اموال شما هست يا نه؟ اگر گفتند نه بار ديگر به آنان مراجعه نكنيد، گفتهء آنان را بپذيريد و گفتار آنان را محترم بداريد. اگر فردى جواب مثبت داد با او همراهى كنيد، بدون آنكه او را بترسانيد يا تهديد كنيد. و هر چه را كه خود او پرداخت كرد، بدون عنف وزور بگيريد و بيشتر نخواهيد ". اين دستور بهترين و عالىترين ميزان رشد و تكامل مسلمانان را در حكومت عدل علوى نشان مى دهد. و نيز ثابت مى كند كه چگونه مى توان به جاى سوء ظن‌ها و ناباورى‌ها كه اساس حكومت امروز اين دنيا به اصطلاح متمدن و متجدد را نشان مى دهد، مى توان با اطمينان و اعتماد متقابل، مشكلات اجتماعى را حل كرد كه سياستمداران امروز جهان در حل آن، درمانده اند.
معيار انتخاب اين نوع روش دموكراسى و آزادى در هيچ نوع از حكومتهاى جهان وجود ندارد. امام على (عليه السلام) اساس گزينش و انتخاب حاكم را بر معيار فضيلت و شايستگى قرار مى دهد نه بر اساس وراثت و زور و ديكتاتورى و قلدرى. و خود آن حضرت در اين باره مى فرمايد:
" كسى كه خود را براى مردم پيشوا قرار مى دهد لازم است قبل از تعليم ديگران، به تهذيب خويشتن بپردازد و قبل از آنكه مردم را با زبانش تعليم دهد، كردارهاى خود را سرمشق مردم قرار دهد. كسى كه به تعليم و تربيت خود اهتمام مى ورزد، بيشتر شايسته و در خور تجليل است تا كسى كه تنها به تعليم و تربيت ديگران همت مى گمارد.
خداوند از گروه علماء و دانشمندان، عهد گرفته است كه در مقابل پرخورى ستمگران و گرسنگى ستمكشان، از پاى ننشينند و راه مصلحت جوئى و سازش را پيش نگيرند... ".
گزينش و انتخاب على (عليه السلام)، به عنوان امير و پيشواى مؤمنان، بر اساس همين ارزشها و فضيلتها بود. اكنون به عنوان اينكه گوشه هائى از حديث فضيلت دوست را از زبان بيگانه بشنويم، اعترافات يكى از دانشمندان مسيحى را درباره على (عليه السلام) مى آوريم.
اعترافات يك نويسنده فاضل و محقق مسيحى را از لابلاى كتاب قطور هزار و پانصد صفحه اى او بيرون مىكشيم. ما عقايد اين نويسنده و محقق مسيحى را از آن نظر كه احتمال مى دهيم داراى غرض و آلوده به تعصب قومى، حزبى و فرقه‌اى نباشد، از ميان هزاران مطلب و نوشتهء ديگر بيرون كشيده، در معرض قضاوت دوستداران و شيفتگان آن حضرت قرار مى دهيم، باشد كه وقتى عقايد و نظريات بيگانه اى را در اين باره دريافتيم معرفت و شناسايى عميق تر و صحيح تر نسبت به شخصيت ملكوتى آن حضرت به دست آوريم. محقق مزبور همان نويسنده شوريده و شيدا " جرج جرداق " نويسنده پر آوازه لبنانى است كه كتاب بزرگى به نام " الامام على صوت العدالة الانسانية " در پنج جلد بزرگ درباره امام على (عليه السلام) نوشته و تقديم جامعهء علم و ادب نموده است. او در فصول و بخشهاى مختلف آن كتاب چهرهء اى امام را اين چنين ترسيم مى نمايد: "... در سرزمين معجزه ها، در صحراى مكهء اعجاز خيز، على، قدم به دائرهء حيات گذاشت، سرزمين مكه ارمغان گران بهائى براى جهان بشريت آورد، ارمغانى كه ارزشهاى عالى زندگى را بالا برد و حقيقت و باطن وجود انسانى را در مرحلهء تكامل آن نمودار ساخت، و مرد انقلابى بزرگى همانند على بن ابى طالب (عليه السلام) را تحويل جامعه بشرى داد. اين يكى از معجزات صحرا بود... ". (1) = + * * * + =
جهاد از ديدگاه على (عليه السلام) اين على بن ابى طالب (عليه السلام) است كه در قتال، معناى ديگرى دانسته بود، و به قصدى جنگ مى گرد غير از مقاصدى كه ديگران دارند. او همراه زهد، جهاد را برگزيد، و زاهدان گوشه گير و منزوى را به فتح قلعه ها واداشت. خاك دشمنان را با عدل يكسان نمود، چون در مكارم اخلاق به حد اعلاى خود رسيده بود ". (1) على (عليه السلام) و مستمندان " آيا عقل نيرومند و كاملى را شناخته اى كه بيش از ده قرن قبل از اين حقيقت اجتماعى امروزى را بيان و اثبات نمود؟ و جلو ابهامها و اشتباهها را گرفت و صريحا اعلام داشت: هيچ بينوائى گرسنه نمانده مگر در سايه آنكه ثروتمندى از حق او بهره‌مند گشته و هيچ نعمت انبوهى را نديدم مگر آنكه در كنار آن، حقى ضايع و پايمال شده باشد ". اگر " رافائيل " نقاش معروف ايتاليائى، يك زن ده نشين و كشاورز ايتاليائى را نمونه و سمبل براى نقاشى چهرهء مادر مسيح قرار داد، تا بدان وسيله هرگونه مفهوم و معناى صفت نيكدلى و انسانى را در او ظاهر سازد، و اگر " تولستوى " و " ولتر " و " گوته " در پديده‌هاى فكرى و اجتماعى خود از روح رافائيلى در هنر خود الهام مى گيرند، اين مرد بزرگ، على بن ابى طالب (عليه السلام)، صدها سال بر آنها پيشى جسته است و با اينكه امكانات و شرايط عصر آنان، قابل مقايسه باهم نيست، ولى او در آن زمان با پادشاهان و فرمانروايان و فرمانداران و سودجويان به مبارزه برخاست، و در راه احقاق حق مستمندان قيام كرد، و با فكر سخيف زورمندان پيكار نمود، و چنين سوگند پايدارى ياد نمود: " به خدا سوگند، داد ستم كش را از ستمكار بستانم و دماغ ظالم را با اينكه او را خوش نيايد، به خاك بمالم، تا او را به سوى سرچشمه حق و عدالت بكشانم ". (2) سپس افزود: " زير دستان شما برترند، و زير دستان شما پست تر، فئودالها، طبقه حاكم زورگو، احتكارگران، و اهريمنان شر و فساد و بدبختى و پستى و مكر، صفات زشت و ضد انسانى خود را در زير لباسهاى نو مهترى پوشانده اند....
" آيا فقط به اين عنوان اكتفا كنم كه به من پيشواى مسلمانان بگويند، ولى در
سختى‌هاى روزگار در غم واندوه توده‌هاى محروم شريك و سهيم نباشم؟ ". (1) على (عليه السلام) و عدالت او "... آيا در مهد عدالت و دادگسترى شخصى همانند على را مى شناسى؟ آيا مى دانى على است آن بزرگوارى كه هميشه بر حق و حقيقت بود؟ با آنكه مردم بر ضد او متحد شدند، ولى او از عدالت خواهى دم فرو نبست چون عدالت در او، يك روش سياسى يا يك امر اكتسابى نبود. عدالت در بنياد و مبادى اخلاقى و ادبى او، اصلى استوار بود، گوئى با تمام وجود و هستى او عجين و آميخته گرديده است. (2) مساوات و برابرى در منطق علوى "... آيا پيشوا و رهبر مذهبى را مى شناسى كه به فرماندارانش، دربارهء مردم چنين توصيه كند: " مردم يا برادر دينى تو هستند، يا انسانى همانند و نظير تو، با آنان آنچنان با گذشت و عفو و اغماض رفار نما كه دوست دارى خداوند با تو آنچنان رفتار نمايد... ".
آيا اميرى را مى شناسى كه از زندگى مادى، به قرص جوين، و از پوشش و لباس، به جامهء فرسوده و كفش وصله دار اكتفاء كند، و آن را بر رياست و امارت ترجيح دهد، تا آنكه به وسيلهء رياست و امارت حقى را زنده كند، و از بينوائى دستگيرى كند و او را يارى دهد؟ ". گفتار جرج جرداق، در پايان اوج مى گيرد، و روح حماسه و جاودانگى به خود مى بخشد. در پايان مى افزايد: " گفتار او، از كلام خدا پائين تر، و از سخن مخلوق (جز پيامبر) بالاتر است. عقلى همانند عقل او، بلاغت و فصاحتى همانند بلاغت و فصاحت او نمى توان پيدا كرد. از همهء متفكران از نظر بلندى فكر، و از همهء زهاد از نظر بى رغبتى به دنيا و مطامع آن، و از همهء مصلحين اجتماعى ا ز نظر صلح جوئى، برترى و تفوق دارد....
در پيشگاه تاريخ و حقيقت يكسان است كه تو اين شخصيت را بشناسى يا نشناسى، تاريخ و حقيقت به خوبى گواه و شاهدند كه او، شخصيت با عظمت و روح بزرگ و وجدان
بيدار اجتماع است. او شهيد راه حق، پدر شهيدان على بن ابى طالب است... ". (1) هنگامى كه يك شخصيت ادبى و علمى خارجى، از على (عليه السلام) و حكومت ايده آل او، او اين چنين توصيف به عمل مى آورد و او را الگو و سمبل معرفى مى كند زيبنده است كه دوستان و علاقمندان و پيروان او به راز اين گزينش الهى روز غدير بيشتر پى ببرند، و اعمال و كردار و روشهاى خود را مطابق و همگام با او بنمايند و اين گزينش الهى و انتخاب بى چون و چراى آسمانى را براساس حكمت و تدبير و مصلحت الهى بشناسند و ارج نهند. از مقام ولايت و رهبرى آسمانى كه در خاندان عصمت بود بيعت نهاده شده است، اطاعت و پيروى نمايند كه صلاح و سعادت هر دو جهانى در آن نهفته است.
نهج البلاغه اثر جاودان على (عليه السلام) نهج البلاغه!... اين يك نام است. اما نامى كه تمام تاريخ را در مىنوردد، تمام بشريت را در خود فرو مى پوشاند، و جهان بشريت را، در برابر خود به اعجاب، به بهت و ناتوانى و درماندگى مى كشد. زيرا بشريت هرچه بيشتر به اين نام ساده و فشرده و مختصر مى انديشد، بيشتر خود را در برابر عظمت بى مانند آن، ناتوان و درمانده احساس مى كند.
نهج البلاغه، اين يك نام است. اما چه نامى و چه گونه نامى است؟ نامى كه همواره، در طول تاريخ پر شكوه اسلام، پس از نام قرآن بر زبان آمده است و همواره فراتر از كلام انسان و فروتر از كلام قرآن قرار داشته است....
چه مى توان گفت، دربارهء نهج البلاغه، كه دوست و دشمن آن را ستوده اند، اما چون به توصيف و تشريح آن رسيده اند، كلام خود را ناتوان و خويشتن را درمانده يافته اند؟
نگارنده نيز نه قصد و نه جرأت و جسارت آن را دارد كه قلم را پيرامون توصيف و تشريح آن بر روى كاغذ به گردش آورد. بلكه مى خواهد، چند كلامى به عنوان يك مقدمهء كوتاه و بسيار ناقص و نارسا بنويسد تا پس از آن، مقاله اى را كه يكى از فضلاى محقق و شيفتگان مكتب على (عليه السلام)، در بيان عشق و شيفتگى خود نگاشته است، در اين فصل نقل كند. و آن مقدمه چنين است:
نهج البلاغه، كتابى كه اكنون قرن‌هاست كه در سه فصل تدوين يافته و چون خورشيدى تابناك بر پيشانى تاريخ اسلام پرتو افشانى مى كند، مجموعه اى است كه از روى گفته ها و نوشته‌هاى على بن ابى طالب (عليه السلام) گرد آورى شده است. بيش از صدها اثر جاودان و بى اهمال، اعم از حديث و خطبه و نامه و موعظه و كلمات قصار، از تراوشات انديشهء والاى على (عليه السلام)، در لابلاى كتابها و متون اخبار و احاديث و تاريخ، به يادگار مانده كه از حدود 10 قرن پيش تا امروز، با نام كوتاه " نهج البلاغه " دل و جان را فروغ و روشنايى مى بخشد. بحث و بررسى دربارهء اين كتاب توصيف ناپذير، و تحقيق و تفحص در فورع و شاخه‌هاى پر بار و پر ثمر آن، چنان است كه نه تنها در طول تاريخ، از عهدهء هيچ نويسنده و محققى بر نيامده، بلكه امروز نيز با وجود اين همه امكانات گسترده كه براى تحقيق وتتبع بوجود آمده، باز هم نه تنها از عهدهء چند تن و چندين تن نويسنده ومتتبع و محقق، خارج است، بلكه از چند گروه و چندين گروه نيز ساخته نيست.
بدين سان، جا دارد نه به تناسب عظمت و جلال و شكوه و شموخ آن، صدها و هزارها كنگره و سمينار و محافل بحث و بررسى وسيع تشكيل گردد تا در اين راه، گامهاى هرچه بيشترى برداشته شده باشد و به شناخت هرچه بيشتر آن، كمك بيشترى صورت گيرد.
بايد گفت كنگرهء هزارهء نهج البلاغه، كه در سال 1401 هجرى قمرى با همت جمعى از فضلا در تهران تشكيل گرديد، در برگيرندهء بخشى از اين وظيفهء خطير و مهم بود كه تا حد امكان خود كوشيد تا ابعاد هرچه بيشترى از مسأله را روشن سازد. ولى تا وصول به غايت مطلوب و هدفى نهايى فرسنگ ها فاصله داشت و با آنهمه تلاش و كوشش صادقانه و با وجود شركت عدهء كثيرى از فضلا، و دانشمندان اسلامى، به اعتراف برگزار كنندگان و شركت كنندگان آن محفل علمى، هنوز يك از هزارها و قطره‌اى از درياهاى ابعاد و اعماق نهج البلاغه مكشوف نگرديد و رازهاى آن، از پرده بيرون نيامد.
ما، در اين فصل، تنها به عنوان نشان دادن نيمرخى از اين كتاب عظيم و بى مثال، مقاله زير را كه در مورد جاذبيت نهج البلاغه نمونه اى بس اندك پيرامون اين اثر جاودانهء مولا على است و به هنگام برگزارى هزارهء نهج البلاغه تقديم آن كنگره گرديده است، با كسب اجازه از نويسندگان عاليقدر آن، زينت بخش اين قسمت از كتاب خود مى كنيم. تا
بدين گونه، تنها اندكى با اهميت نهج البلاغه، اين اثر جاودان علمى، آشنا شويم و روح تعاليم عالى علوى را از محتواى آن استشمام نمائيم. باشد كه در اين زمينه، بحث و تحقيق وتتبع و تدقيق بيشتر و باز هم بيشترى به عمل آيد، تنها بدين اميد كه از رهگذر اين تحقيق ها، ثمر بيشترى نصيب عاشقان على (عليه السلام) گردد.
" مدتها بود كه نهج البلاغه در ميان ما بود با تمام شكوه و عظمتش، با خطبه‌هاى الهام بخش و تكان دهنده اش، با ابعاد گسترده فكرى و اجتماعيش، با درسهاى پر مغز خدا شناسيش، با حماسه‌هاى شورانگيزش و با دفاع بى قيد و شرطش از توده‌هاى مستضعف و رنجديده انسانها! ولى جز خواص از آن آگاهى نداشتند، و به عنوان يك كتاب الهام بخش انقلابى در سطح تودهء مردم مورد شناسائى زيادى نبود. و اين درد بزرگى در سطح تودهء مردم مورد شناسائى زيادى نبود. و اين درد بزرگى است كه بايد روزى علل و اسباب آن دقيقا بررسى شود. اما سرانجام نهج البلاغه پرده‌هاى بى خبرى را شكافت و گرد و غبار نسيان را از خود دور كرد و همچون قرآن در دسترس همگان قرار گرفت و جنبش در توده مردم ايجاد كرد و آتش انقلاب را شعله ور ساخت، در خطابه ها و حماسه ها و نظم و نثر و فرهنگ انقلابى جاى خودش را در يك سطح گسترده و عمومى باز كرد و نشان داد تا چه اندازه در روزهاى سخت و بحرانى مى تواند كار ساز و پيروزى آفرين باشد. كار به جايى رسيد كه " طاغوتيان گذشته " نهج البلاغه را به عنوان يك كتاب ممنوع الانتشار از خانهء جوانان انقلابى جمع آورى مى كردند! و درست فهميده بودند.
چرا كه نهج البلاغه خصم آشتى ناپذير آنها و دوست مهربان و دلسوز مظلومان و محرومان و مسلمانان زجر ديده بود.
از اين به بعد موج تازه اى در تمامى افكار، جهت شناخت نهج البلاغه به وجود آمد و تمامى قشرها مخصوصا جوانان با تشنگى روزافزونى سعى داشتند خود را به نهج البلاغه نزديك كنند و از سرچشمهء زلالش سيراب شوند. امروز شايد كمتر خانه ايست كه نهج البلاغه در آن نباشد و كمتر كسى است در محيط ما كه تحت جاذبه فوق العاده آن قرار نگرفته باشد. به عقيده ما آنچه موقعيت ويژه و استثنائى را به نهج البلاغه بخشيده گذشته از اين كه (گفتار امام و پيشواى انسانهاست) وجود ويژگيهاى مهم زير است:
1. بيانگر مسائل عينى و ملموس زندگى در بخشهاى سه گانه اين كتاب بزرگ (خطبه ها - نامه ها - كلمات قصار) همه جا سخن از مسائل عينى كه به زندگى معنوى و مادى انسانها مربوط است به ميان آمده همه جا انگشت روى دردها، روى آلام و مشكلات، روى رنجهاى انسانها گذارده شده و طرق درمان نيز ارائه گرديده است؟ نهج البلاغه به سراغ كلى گوئى و فلسفه بافى و مسائل پندارى نمى رود على (عليه السلام) مرد مبارزه و عمل، مرد زندگى و حيات، مرد هدف و پيروزى بود و سخنانش همه جا همين آهنگ را دارد.
اگر مى بينيم فلسفه افلاطون و ارسطو نتوانست توده‌هاى مردم را به حركت در آورد و نظام فاسد حاكم بر يونان را - چه رسد به نقاط ديگر جهان - واژگون سازد، ولى نهج البلاغه على (عليه السلام) به دنبال خط قرآن و سنت پيامبر دنيايى را به حركت در آورد! به خاطر همين تفاوت بارز است كه يكى تنها به سراغ كل گويى مى رود و از زندگانى انسانها دور مى شود و ديگرى انگشت روى فصل، فصل و فراز، فراز و بند، بندگ زندگى مى گذارد و همه در دل جامعه حركت مى كند و اين به خاطر آنست كه اولى زاييده پندار انسانى است اسير چنگالى محيط و نظامهاى حاكم بر آن و ديگرى مولود تعليمات آسمانى و از سرچشمهء وحى كه هماهنگ با فطرت و قوانين آفرينش است.
2. نهج البلاغه مرهمى بر دردهاى جانكاه بشريت كدام كتاب را پيدا مى كنيد كه اين گونه براى انسانهاى محروم فرياد بر آورده باشد؟
فريادى آميخته با آگاه سازى توده ها و حركت دادن آنها به سوى هدف.
في المثل: هنگامى كه در فرمان مالك اشتر سخن از قشرهاى جامعه مى گويد، و وظايف و مسئوليتهاى هريك از آنها را با دقت و ظرافت و جامعيت و عمق خاص خود بر مى شمرد، لحن سخن آرام و منظم پيش مى رود ولى همين كه به قشر محروم و ستمديده مى رسد گفتار امام چنان اوج مى گيرد كه گويى از پرده دل فرياد مى كشد:
" الله الله في الطبقة السفلى من الذين لا حيلة لهم من المساكين والمحتاجين و اهل البؤسي والزمنى " (خدا را خدا را، اى مالك! در باره قشر پايين ومرحوم، نيازمندان، رنجديدگان و از كار افتادگان بينديش).
و اين سخن را با دستور ويژه اى كه در باره آنها صدار مى كند تكميل مى سازد.
مى فرمايد: (بايد شخص خودت بدون هر واسطه ديگرى وضع آنها را در سراسر كشور اسلام زير نظر بگيرى و به طور مداوم از آنها سركشى كنى، تا مشكلاتشان با سر پنجه عدالت گشوده شود).
باز براى اينكه محرومان و ستمديدگان بر اثر دخالت اطرافيان، حاجبان، دربانان و واسطه ها زير دست و پا نمانند و فريادهايشان مستقيما به گوش رهبران برسد، به مالك چنين دستور مى دهد: واجعل لذي الحاجات منك قسما تفرغ لهم مجلسا عاما فتتواضع فيه لله الذي خلقك وتعقد عنهم جندك واعوانك من احراسك وشرطك حتى يكلمك متكلمهم، غير متنعنع فإني سمعت رسول الله صلى الله عليه وآله و سلم يقول في غير موطن، " لن تقدس أمة لا يؤخذ للضعيف فيها حقه، من القوي غير متتعتع ".
براى نيازمندان بخشى از اوقات خود را اختصاص ده كه فارغ البال از همه چيز به آنها بپردازى، و در يك مجلس عمومى كه دردهاى آن به روى همه گشوده باشد بنشين، و تواضع را براى خدايى كه آفريننده توست پيشه كنى پاسداران و محافظان واعوان و انصارت را در اين مجلس كنار بگذار تا در نهايت آزادى هركس سخنى دارد بدون ترس و وحشت، و خالى از لكنت، بيان كند، چرا كه من از رسول خدا (صلى الله عليه وآله) شنيدم كه در مواطن متعددى اين سخن را تكرار فرمود: " امتى كه حق ضعيفان را با صراحت از زورمندان نگيرد هرگز روى پاكى به خود نخواهد ديد " نه تنها در اين فرمان كه در وصيتها به فرزندانش و به همهء دوستانش از بستر شهادت همين فرياد را مى كشد.
در كجاى تاريخ جهان ديده ايد كه پيشواى فرماندارش را تنها به خاطر شركت در يك مجلس ميهمانى مجلل، توبيخ و سرزنش كند كه على (عليه السلام) در نامهء (عثمان بن حنيف) فرموده است: آن هم تنها به اين دليل كه اغنياء بر سر آن سفره حاضر بودند و گرسنگان محروم و ممنوع. كجا شنيده ايد كه پيشوايى، بدترين درد را براى يك زمامدار اين بشمارد كه او شب سير بخوابد و در اطراف او گرسنگان باشند و به فرماندارش بگويد:
وحسبك ان تبيت ببطنة * وحولك اكباد تحن الى القدر على (عليه السلام) در نهج البلاغه ناراحتى شديد خود را در نامه‌هايش از اينكه لشكر به هنگام
عبور از آباديها مزاحم مردم شوند اظهار مى دارد و بدون توجه به سياستهاى معمول دنيا كه به هنگام نياز به ارتش در برابر تندرويهاى آنها اغماض روا مى دارند در نامهء 60 نهج البلاغه بخش نامه ها دستور مى دهد: كه هر كدام از اين لشكريان به هنگام عبور از شهرها و روستاها از هرگونه مزاحمت و غصب حقوق مردم و اموال آنها خوددارى كند، مگر آنكه به قدرى مضطر و گرسنه باشند كه جانشان به خطر بيفتد كه در اين هنگام تنها به مقدار حفظ جان مى توانند استفاده كنند.
و مخصوصا در اين نامه تأكيد مى كند كه من به دنبال لشكر در حركتم هرگونه شكايتى از آنها داشته باشيد به من برسانيد تا اقدام كنم.
زندگى شخصى امير مؤمنان كه در لابلاى سطور نهج البلاغه به روشنى ترسيم شده است خود الگويى است براى همه آنها كه مى خواهند راه و رسم همدردى با مستضعفان را دريابند.
كوتاه سخن اينكه نهج البلاغه حامى رنجديدگان، پشتيبان مستضعفان، يار و غمخوار محرومان، و دشمن سرسخت ظالمان و ستمگران و مستكبران است. به همين دليل يكى از مهمترين شرايطى را كه براى فرماندهان لشكر ضرورى مى شمرد، آنست كه در برابر زورمندان، قوى و محكم، و در برابر ضعيفان مهربان و ملايم باشند (ويراءف بالضعفاء وينبو على الأقوياء). (1) 3. نهج البلاغه و آزادى مى دانيم يكى از مهمترين هدفهاى انسانى پيامبران آزاد ساختن انسانها از زنجيرهاى اسارت است كه به مقتضاى (ويضع عنهم اصرهم والاغلال التي كانت عليهم) (2) در يك سطح وسيع و گسترده انجام مى گيرد. تعقيب شده و آزادى انسانها از اسارت در ابعاد مختلفش مورد توجه دقيق قرار گرفته است.
آزادى از زنجير ستمگران خود كامه كه همواره مردم مرحوم و زحمتكش را آزار مى داده است.
آزادى از زنجير اسارت جهل و بى خبرى كه سرچشمه جسارت خود‌كامگان و توانايى آنها بر ادامه ظلمها و ستمهاست.
آزادى از زنجير هوى و هوس و حرص و آز و شهوت و كبر و غرور و نخوت و ساير رذايل اخلاقى كه بدتر از هر زنجير اسارت ديگريست و مبارزه در راه آن منطق اسلام جهاد اكبر شناخته شده است. مخصوصا در خطبه ها، نامه ها و كلمات قصار همه جا روى مسأله جهاد با نفس آنچنان تأكيد شده كه در كمتر موضوعى اين چنين تأكيد شده است و بر خلاف آنچه بعضى مى پندارد اين گونه خطبه ها و كلمات تنها يك بحث اخلاقى را تعقيب نمى كند بلكه مستقيما با موضع‌گيرى‌هاى اجتماعى در برخورد با مسائل سروكار دارد، چرا كه مى بينم انگيزه بسيارى از شكستها، عقب گردها، توطئه ها و نابسامانيها و هرج و مرجهاى اجتماعى همان نقطه ضعفهاى اخلاقى، همچون خود محورى، حسادت، خودخواهى، انحصار طلبى، كبر و غرور، خودبينى و خودپسندى است.
4. نهج البلاغه منادى عدالت اجتماعى در دنيايى كه ظلم و جور و تبعيض و بى عدالتى همه جا را گرفته باشد و ظالمان مكيدن خون مظلومان را براى خود افتخار بشمرند هر نغمهء عدالت خواهى برخيزد گيرا و جذاب و اميد انگيز است تا چه رسد به اينكه طرحى همه جانبه در زمينه عدل و داد در همه ابعادش ارائه شود.
درخشندگى نهج البلاغه نيز يك دليلش همين است كه همه جا منادى عدالت و حمايت از مظلومان و ستمديدگان و پيكار آشتى ناپذير با ظالمان و ستمگران است.
نام پر افتخار على (عليه السلام) همه جا ياد آورنده اصول عدالت و دادگرى است و نام بر ابهت نهج البلاغه تنظيم خطوط آن را در خاطره ها مجسم مى كند، چرا كه خطبه ها نامه ها و كلمات قصار به هر مناسبت سخن از حمايت از مظلومان و پيكار با ستم پيشگان به ميان آمده است.
بنابر اين جاى تعجب نيست كه در محيط پر ظلم و فساد دنياى كنونى نهج البلاغه مرام نامه وآئين نامه مستضعفان را تشكيل دهد و آنان همواره چون تشنگان گرد اين
چشمه زلال عدالت پرور جمع شوند.
5. جامعيت نهج البلاغه يكى ديگر از علل جاذبه نيرومند نهج البلاغه آنست كه در هر ميدانى گام مى نهاد چنان حق سخن را اداء مى كند و دقايق را مو به مو شرح مى دهد كه گويى گوينده اين سخن تمامى عمر را به بحث و بررسى روى همين موضوع مشغول بوده و تخصصش منحصرا همان است.
هنگامى كه امام خطبه اى در زمينه توحيد آغاز مى كند و به شرح اسماء و صفات و جمال و جلال خدا مى پردازد چهره يك فيلسوف بزرگ الهى در نظر انسان مجسم مى گردد كه ساليان دراز همه وقت سخن از توحيد گفته. و درهاى گرانبها در اين زمينه سفته و غير از آن گفتار نداشته است.
نه به سوى " تجسم " گام بر مى دارد و نه به سوى (تعطيل صفات) و آن چنان خدا را معرفى مى كند كه انسان با چشم دل او را همه جا، در آسمانها، در زمين و درون جان خود حاضر مى بيند به گونه اى كه روحش سرشار از انوار معرفت الهى مى گردد.
اما همين كه نهج البلاغه را ورق مىزنيم ناگاه چشم ما روى خطبه " جهاد " متوقف مى گردد. فرمانده شجاع و دلاورى را مى بينيم كه لباس رزم در تن كرده ودقيق‌ترين دستورات و تاكتيكهاى جنگى را براى افسران و لشكريان خود تشريح مى كند آنچنان كه گويى در تمام عمر جز با ميدان جنگ و فنون نبرد، سروكار نداشته است. نهج البلاغه را ورق مىزنيم امام را بر كرسى حكومت و رهبرى امت مى بينيم كه آيين كشوردارى را براى استانداران و فرمانداران خود شرح مى دهد، رموز انحطاط و اوج گرفتن تمدنها، سرنوشت اقوام ظالم و ستمگر و راه وصول به يك آرامش اجتماعى و سياسى و نظامى را با پخته ترين عبارات بيان مى كند، آنچنان گويى در سر تا سر عمر كارى جز حكومت نداشته است.
دگر بار آن را ورق مىزنيم امام على (عليه السلام) را بر مسند درس اخلاق و تهذيب نفوس و تربيت ارواح و افكار مى بينيم مرد وارسته اى به نام (همام) از او تقاضاى درس جديدى در زمينه صفات و پرهيزكارى كرده و آن چنان تشنه است كه با يك پيمانه و دو پيمانه
سيراب نمى گردد. امام منافذ و چشمه‌هاى دانش سرشار خود را بر روى او گشوده آنچنان درس پارسايى و وارستگى و پرهيزكارى به او مى دهد و حدود يكصد صفت از صفات پرهيزكاران را در عباراتى محكم، عميق و نافذ براى سالكان راه حق بر مى شمرد، آنچنان كه گويى كه قرنها بر همين مسند و همين جايگاه به ارشاد خلق و تربيت نفوس و تدريس اخلاق مشغول بوده است، اين گونه نفوذ سخن چيزى كه در تاريخ سابقه ندارد.
براستى اين صحنه‌هاى مختلف نهج البلاغه كه هر كدام در نوع خود بى نظير است از اعجاب انگيزترين ويژگيهاى اين كتاب بزرگ محسوب مى شود.
كوتاه سخن اينكه نهج البلاغه كتابى است براى امروز و فرداهاى ديگر، براى اين نسل و همه نسلهاى آينده، اثرى است:
به درخشندگى آفتاب به لطافت گل به قاطعيت صاعقه به غرش توفان به تحرك امواج و... به بلندى ستارگان دور دست به اوج آسمانها. (1) على (عليه السلام) در بستر بيمارى در گوشه اى از اين زمين وسيع و پهناور، در خانه اى از خانه‌هاى سادهء كوفه، بدنى در بستر بيمارى افتاده است. بدنى كه بيش از شصت و سه سال از عمرش نگذشته است و پنجاه و سه سال تمام آن را در راه ترويج حق و حقيقت رنجها و سختيها كشيده و تلخيها چشيده است. بدنى كه در اوائل جوانى و در چند سال آخر عمر در ميدانهاى جنگ مبارزه‌هاى پرشور داشته، و ميدان رزم را آسايشگاه خود مى دانسته و بيمارى از دليران وشجاعان را كه با حق سر پيكار داشته اند به خاك افكنده و هميشه ضربت‌هاى سخت زده و در چند مورد هم ضربتهاى سختى خورده است. بدنى كه در عبادتگاه خويش از
خوف خداوند مرتعش و لرزان بوده و در شبهاى تاريك از سوز دل با ايمانش، ناله ها كشيده و از چشمان حق بينش اشكها ريخته است: بدنى كه براى راحت ديگران خود را به رنج و تعب مى انداخته، و روى خاك در كنار خاك نشينان، براى نوازش آنها مى نشسته است. بدنى كه در ايام انزوا، براى آباد كردن زمين و ترويج كشاورزى، بدست خود فعاليتها كرده و مشقت ها برده. بدنى كه غذايش در زمان سلطنت و حكومتش بيش از دو قرص نان نبوده و در زمستان و تابستان بيش از دو قطعه لباس خشن نمى پوشيده است. (1) بدنى كه بستر خشن را بر بستر نرم و لطيف ترجيح مى داده و خاك نشينى را بر كاخ نشينى اختيار مى كرده و در زمان خلافت و سلطنت خود آن قدر جامه خود را وصله مى زده كه از وصله كننده آن شرم داشته است. " لقد رفعت مدرعتي هذه حتى استحييت من رافعها ". (2) اين بدن بسبب ضربتى كه به دست يكى از سنگدل ترين مردم جهان بدان وارد آمده، ناتوان و رنجور گشته و در بستر خود افتاده است. از چشمان پر فروغش برق حقيقت مى جهد و از پيشانى نورانى او، نور ايمان و معنويت مى درخشد.
اين بدن، بدن اميرمؤمنان على بن ابى طالب (عليه السلام) است....
روحى كه شصت و سه سال است در اين بدن شريف اسير و گرفتار، از هوا لطيف تر و شفاف تر و از درياهاى وسيع و مواج، وسيع تر و مواج تر و از آسمانها پهناور، پهناورتر است، و در عين حال كه در زندان بدن گرفتار است، در فضاى بيكران، و عالم ماوراء طبيعت، در پرواز و به عالم عقول و مجردات پيوسته است. " وصحبوا الدنيا بأبدان، ارواحها معلقة بالمحل الأعلى ". (3) واينك كه لحظاتى اخير زندان بدن را مى گذراند، و در انتظار مرگ دقيقه شمارى مى كند، و با لبخند به استقبال آن مى رود و با دلى آرام و نفسى مطمئن و خاطرى شاد، آمادهء پرواز است، فقط غبار تن است كه حجاب چهره اش گشته
و بين او و مقصدش حائل شده است. هر لحظه انتظار مى كشد كه از اين چهره پرده برافكند و اين مرغ خوش الحان از قفس آزاد شده، بسوى روضه رضوان كه چمن او وطن مألوف اوست بال بگشايد... او چون تشنه كامى كه در بيابان هولناكى به سراغ آب زلال برود، در اين بيابان وحشتناك دنيا به دنبال آب حيات مرگ مى شتافت كه با نوشيدن آن، به زندگى نورانى و جاودانى برسد... " والله ما فجأني من الموت وارد كرهته ولا طالع انكرته و ما كنت الا كقارب ورد، وطالب وجد، و ما عند الله خير للابرار ". (1) على (عليه السلام) از اين جهت مسرور و خوشدل است كه از اين دنياى آلوده، از اين دنياى خشك و بى عاطفه، از اين دنياى خشن و تندخو، از اين دنياى تلخ و ناگوار چشم مى پوشد و براى هميشه از رنج عذاب آسوده مى شود، و اين جهان فريبنده و بى ارزش را براى اهلش وامى گذارد. از اين جهت شاد و خرم است... اما از جهات ديگر محزون و غمگين مى باشد كه: پس از وى آئين ظلم، بر آئين عدالت حكومت مى كند، ونفاق و بى ايمانى چيره مى گردد، و ضعيفان و زير دستان زير چكمه استبداد و ستم، محو و نابود مى شوند، و گردنكشان زورمند بر جان و مال و ناموس مردم مسلط مى گردند. و حكومت بى آلايش و عدالت پرور اسلامى، به سلطنت و امپراطورى ظالمانه تغيير شكل مى دهد. و حاشيه نشينان حكومت كه با آزار مردم و ستمكارى بر زير دستان پايه‌هاى حكومت جبارانه را استوار مى كنند، محترم و مقرب مى شوند. و افراد آلوده و هوسباز، ظريف و خوش مشرب جلوه مى كنند، و مردم عدالت خواه ومنصف ذليل وزبون مى گردند. " يأتي على الناس زمان لا يقرب فيه الا الماحل، ولا يطرف الا الفاجر ولا يضعف فيه الا المنصوف ". (2) فرزند ابى طالب (عليه السلام) رنج مى برد كه دور نماى آينده تاريك و پر رنج و عذاب مسلمين را مى بيند. او به آينده اى مىنگرد كه ثروتمندان به مستمندان رحم نمى كنند، و از
بذل مال به فقيران و زير دستان دريغ مى ورزند. و كاخ نشينان به خاك نشينان توجهى مبذول نمى دارند و آنان كه در ناز و نعمت غرق شده اند و در زندگى اسرافها و تبذيرها مى كنند با لقمه نانى صاحب جانى را زنده نمى كنند، و آنان كه از فراوانى ثروت سرمست گشته اند با دينارى انسان نيمه جانى را از مرگ نجات نمى دهند، و پول بى جان را بر موجود جاندار ترجيح مى دهند. " يأتي على الناس زمان عضوض، يعص الموسر على ما في يديه و لم يؤمر بذلك، قال الله تعالى (ولا تنسوا الفضل بينكم) ". (1) على ناراحت است كه دنيا او را نشناخت، و حقيقت وى را درك نكرد، و مزاج منحرف محيط نتوانست عدالت او را هضم كند، و جمعى از اصحاب نادان و منافقش به تحريك دشمنان براى ساقط كردن حكومت عدالت پرورش كوششها كردند و توطئه ها نمودند، و براى ويران ساختن سازمان خلافت بىپرايه و مظلوم نوازش تلاشها به عمل آوردند، و براى دفع شر آنها جنگهاى خونينى به وقوع پيوست، و از اين رهگذر ضربه‌هاى مهمى به پيكر اسلام وارد شد، و جمعى از اصحاب خشك و نادانش - كه نمى خواست با فشار و نيزه با آنها معامله كند - در برابرش قيام كردند، و از اينرو يك چريحه ديگر به دل مجروحش وارد آمد.... او ناراحت بود كه آن مردم كم مايه، نتوانستند ارزش حكومت ستم كش و ستمكش پرورش را درك كنند و وقتى او را خواهند شناخت كه ديگر فرصت از دست رفته است. " غدا ترون أيامي ويكشف لكم عن سرائري وتعرفونني بعد خلو مكاني و قيام غيري مقامي ". (2) فرزند ابى طالب محزون است كه بعد از او، زمانى مى رسد كه هيچ چيز از حق پنهان تر و هيچ چيز از باطل ظاهرتر نيست. و دروغ بر خدا و رسول (صلى الله عليه وآله) از هر چيز زيادتر مى گردد. و محيط مذهبى كاملا آلوده مى شود و زمام دين به دست مردم دنيا پرست مى افتد، و از دين به نفع دنياى خود، استفاده مى كنند و ارزش واقعى قرآن از بين
مى رود، و خوبى و معروف بى ارزش جلوه مى كند. و منكرات و زشتى ها خوب و محبوب مى گردد... " وانه سيأتي عليكم بعدي زمان ليس فيه شئ أخفى من الحق ولا أظهر من الباطل ولا اكثر من الكذب على الله ورسوله وليس عند اهل ذلك الزمان سلعة أبور من الكتاب إذا تلي حق تلاوته ولا انفق اذا حرف عن مواضعه ولا في البلاد شئ أنكر من المعروف ولا أعرف من المنكر ". (1) پدر مهربان امت، در بستر بيمارى، گاهى پرده‌هايى از حوادث آينده را كه رشته اى از علم غيب است از نظر مى گذراند، و به روزگار تلخ و پر حادثه آتيه مسلمين تأسف مى خورد. و گاهى وضع حاضر را در نظر مجسم مى كند و نگران مى شود. محيط سياسى سخت متشنج و آغشته است، و اوضاع دينى و مذهبى در آستانه تغيير و تحول خطرناك قرار گرفته و جمعى از صحنه سازها وسياست بازهاى كهنه كار، منتظر مرگ او هستند، تا پس از او هرچه مى توانند جولان كنند. با همه اين افكار ناراحت كننده، كه بر مغزش وارد مى شود، از يتيمان و مستمندان غافل نيست و گاه و بيگاه سفارشهاى لازم را درباره آنها به فرزاندانش مى نمايد و در عين حال كه جان سبكبال وى آماده پرواز است، از توصيه‌هاى سودمند كه شايسته رهبر دلسوزى مانند اوست دريغ نمى كند... حتى درباره قاتل خود سفارش مى فرمايد كه: كاملا رعايت عدالت درباره او بشود، بلكه اظهار تمايل مى كند كه او را ببخشد، فرزندان و بستگان و شيعيان خاص امام، در منتهاى نگرانى و ناراحتى به سر مى برند و قشونى كه چند روز پيش تجهيز كرده است، تا دست ياغيان را كوتاه سازد، در حال بلا تكليفى و سرگردانى هستند، و طبعا هر لحظه شايعاتى راجع به اينكه حال زعيم بزرگ مسلمانان وخيم است بين مردم و مخصوصا بين سربازها كه آماده فرمان وى هستند، منتشر مى شود. او هم طبعا راجع به قشون عظيمى كه تجهيز شده و مقصدى كه در پيش دارند سخت نگران
است. درست است كه آن قائد بزرگ، بى اندازه ناراحت و غمگين است، ولى او چون از همان آغاز عمر، سير خط خود را تعيين كرده و به غير از حق راهى و به غير از حقيقت هدفى، نداشته است، " علي مع الحق يدور كيفما دار " از اينرو دلگرمى خاصى به همراهى با حق و عدالت داشت و چون روح عظيم و نفس ملكوتى وى همواره به نور معنويت منور و از زلال حقيقت سيراب و سرشار است، جان با صفاى او از اين جهت سر سبز و خرم است و از اينرو، در اين حال، با اينكه غصه‌هاى فراوان و نگرانيهاى گوناگون از بدى وضع حاضر و تشنج محيط سياسى و آيندهء تاريك مسلمين، سطح ظاهر دل او را سخت متلاطم كرده و چشم گريان فرزندان و بستگانش قلب حساس او را آزار مى دهد، ولى در عين حال در اعماق روح و دل با ايمان خود، يك نوع آرامش و كاميابى و سعادت مخصوصى را احساس مى كند و در يك نوع انبساط وابتهاج خاصى غرق است كه عالم كثيف ماده را براى اهلش مى گذارد و مى گذرد و دل مشتاق و روح سبك سير او شاد و خرم است، كه از جهان تنگ و محدود طبيعت آزاد شده، به سوى جهان بى نهايت و عالم ابديت و فضاى صفا و نور و بهجت و سرور بال مى گشايد....
خرم آن روز كزين منزل ويران بروم * راحت جان طلبم و زپى جانان بروم دلم از وحشت زندان سكندر بگرفت * رخت بر بندم و تا ملك سليمان بروم در اين لحظات اخير كه چشم به جهان ديگر گشوده و سرگرم حضور و وصال بود، ديگر توجهى به اشك و ناله فرزندان ننمود، و لبخندى كه براى وى خيلى شيرين و براى جهان اسلام بسيار تلخ بود، بر لبهايش نقش بست. و در ميان اشك ريزان و آه سوزان فرزندانش، براى هميشه چشم از دنيا فرو بست و دست از جهان برافشاند و عالم اسلام را در يك غم و ماتم عميق و غير قابل جبران فرو برد. درود گرم شيعيانت بر روان پاكت باد!
اى فرزند ابى طالب. سلام عاشقانهء تشنگان حق و عدالت نثار آستان قدمت باد! اى شهيد حق و عدالت.... (1)
بخش پنجم F شهيد ماه رمضان
بخش پنجم / شهيد ماه رمضان...
رمضان ماه عبادت و نيايش، ماه قرآن و ماه راز و نياز با آن همه قداست و شكوه و عظمت ماه مباركى است كه دريايى از فضيلت و تعالى معنويت را همراه خود، دارد و خورشيد مغفرت و آمرزش و فيضهاى بى كران رحمانى را بر جان و دل شايستگان راه حق مىتاباند. در اين ماه رحمت، گم گشتگان وادى نوازش و ره گم كردگان عرصهء نياز و نيايش، كه هنوز تيرگى ها و آلودگيها و لغزشهاى خود را در چشمه سار روشن نويدهاى بشارت و آبشار زلال مغفرت و آمرزش بار ديگر صيقل و جلا مى دهند. در شب‌هاى بيدارى و روزهاى بينايى و هشيارى اين ماه، همگان به سوى رحمت وسيع و بى پايان الهى بر مى گردند و هر كس كه هنوز به كلى در سياهچال تباهى ها سقوط نكرده است به سهم خويش از درياى ناپيدا كرانهء رحمت الهى، توشه ها و اندوخته ها بر مى چيند.
بدينسان، در اين مسير تابنده و درخشان سعادت خوشبختى و فيض بيشتر، نصيب كسانى است كه بيشتر كوشا بوده اند و در تلاش براى اين دريافتها جانانه تر گام برداشته اند. نوزدهم، بيست و يكم و بيست و سوم رمضان، طبق احاديث و روايات اسلامى به نام " ايام قدر " و شبهاى آن به نام " ليالى قدر " و دو شب‌هاى احياء شناخته و معرفى شده اند كه عبادت و اطاعت پروردگار و تقرب به مبدأ آفرينش در آن فرصتها، از ويژگى و اهميت خاصى برخوردار است. تا حدى كه طبق فرمان قرآن، فضيلت و برترى عبادت در اين شب ها هزاران بار بيشتر از ديگر روزها و شبهاى سال است. زيرا كه فرشتگان و نيروهاى غيبى، در آن ايام و ليالى مقدس و مبارك مراوده و رفت و آمد و صعود و نزول بيشترى دارند و رحمت الهى تا بر آمدن روشنايى دل انگيز و روح پرور سحرگاهان، شامل حال بندگان و مخلوقات پروردگار يگانه است. (1) ايام رحمت و روزهاى قدر، يك حادثهء بزرگ و فاجعهء عظيم اسلامى ديگر را نيز همراه
دارد كه شأن و اعتبار، قداست و عظمت، شكوه وجلالت و درخشش معنويت آن روزها را از ديدگاه شيفتگان و علاقمندان مكتب پر فيض اهل بيت و دلدادگان انسانيت و علم و دانش و منطق، و پيروان آزادگى و آزادى رهبران جهاد و مبارزه، بيشتر و پر اهميت تر ساخته است. و آن حادثهء خونبار و جگرسوز، فاجعهء جبران ناپذير ضربت و متعاقب آن شهادت پيشواى پرهيزكاران، سرور آزاد مردان، مجاهد عظيم الشأن اسلام، نخستين يار فداكار پيامبر (صلى الله عليه وآله)، و سربازان اسلام، حضرت مولى الموالى، أمير المؤمنين على بن ابى طالب (عليه السلام) است. شهادتى كه افسردگى علم و مرگ آزادگى و فناى فتوت و جوانمردى را براى آن روز و امروز جهان اسلام همراه داشت. شهادتى كه به تعبير " ابوالعلاء المعرى " شاعر و نويسندهء نابغهء عرب، طى آن، على بن ابى طالب (عليه السلام) " افق آسمان ها را سرخ فام نمود و شكاف فجر را به عنوان نشانه و رمزى از شكاف سر خود جلوه گر ساخت... ".
شهادت در راه خدا، و در پيشبرد آرمان الهى آرزو، مردان خدا و بهترين درخواست آنان، از آفريدگار توانا است. على (عليه السلام) بارها اين فيض بزرگ را، از صميم دل، از خداوند متعال مسئلت داشته بود. او آرزو داشت هرگز در بستر استراحت و آسايش جان نداده باشد بلكه همواره مى خواست در راه خدا و در ميدان پيكار با دشمنان خدا، به فيض عظيم شهادت برسد و با اين وسيله به لقاى آفريدگار خود بشتابد. و اين چنين هم شد، او در محراب عبادت، با خون خود آغشته گرديد و در بهترين كارزارهاى الهى جان پاكش را تقديم آفريدگار جانبخش خود ساخت. در سال 40 هجرى، در سال 40 هجرى، عليرغم همهء توطئه ها و كارشكنى‌هاى عوامل ضد اسلام و گروههاى منافق و ناكث ومارق، مولاى متقيان، على بن ابى طالب (عليه السلام)، وارد پنجمين سال زمامدارى خويش گرديد....
پنج سالى كه على (عليه السلام) مسئوليت خلافت را به عهده داشت، همه آكنده از حوادث ناگوار و تفرقه افكنى‌هاى عوامل ضد حكومت اسلامى بود. زيرا كسانى كه در دورهء خلافت عثمان بر اريكهء قدرت تكيه زده بودند و بيت المال مسلمين را در راه عيش و نوش خويش تباه مى كردند، اكنون نمى توانستند حكومت عدل على (عليه السلام) را تحمل كنند كه حق مظلومين را تا آخرين دينار از ظالمان باز مىستانيد. اين توطئه ها و اقدامات كه اغلب جبنه داخلى داشت، به صورت جنگهاى زيانبارى مانند جنگ جمل
و صفين و نهروان در آمدند وعلى (عليه السلام)، آن عالم زاهد، و عابد آگاه و پيشواى خردمند و شجاع و بى باك هرچه تلاش مى كرد كه اين جنگهاى وحدت شكن، تفرقه انگيز وبالمآل ضد اسلام به وقوع نپيوندند، كينه توزان و فرصت طلبان گوش فرا نمىدادند.
على (عليه السلام) كه همهء كوشش و سعى خود را براى باز گردانيدن اوضاع به زمان پيغمبر (صلى الله عليه وآله)، و اعاده حكومت اصول حيات بخش اسلامى مصروف مى داشت، از سوى ديگر در ميان طبقات ممتاز عرب و عناصرى كه در دورهء خليفه پيشين، به مال و مقامهاى ناحق دست يافته بودند، دشمنان غدار پيدا كرده بود سرانجام به تحريك آنان، و در اثر كينه‌هاى ديرينهء دوران جاهليت در طول مبارزات اسلامى او نسبت به اين شخصيت بزرگ تاريخ اسلامى، بروز كرده بود و افزون بر آن در گيراگير جنگ صفين، قرآن بر سر نيزه كردن معاويه و عمرو عاص و منافقانى چون " شعث بن قيس كندى " باعث پديد آمدن " فرقه خوارج " شد و پيدايش اين فرقه نيز به نوبهء خود باعث بوجود آمدن " جنگ نهروان " گرديد. در اين جنگ، طرفداران و ياران نزديك على (عليه السلام) كه خطر را نزديك مى ديدند دست به حملاتى بى امان زدند و عرصه را از وجود خوارج پاك كردند. على (عليه السلام)، خود نيز در اين جنگ، در دفع فساد گروههاى منافق همت گماشت، و بدين گونه از آنان، جز تنى چند، باقى نماند.... پس از پايان يافتن جنگ نهروان، زخمى ها شفا يافتند و در عزاى كشته شدگان ناليدند و در باره حوادث جارى به بحث پرداختند. سرانجام چند تن از آنان كه هم كينه على (عليه السلام) را به دل داشتند و هم عداوت معاويه را، در سر مىپروراندند روى به مكه نهادند. در آنجا، سه تن از ايشان، به نامهاى " عبد الرحمن بن ملجم مرادى " لعنة الله عليه و " برك بن عبد الله " و " عمرو بن بكر تميمى " طى نشستى گفتند كه عامل همه اين پريشانى ها، سه نفرند كه بايد از آنان انتقام گرفت و اين سه عبارتند از على (عليه السلام)، معاويه، عمرو عاص، سپس در انجام آن هدف شوم خويش همداستان شدند. در شب نوزدهم رمضان هر سه نفر مصمم شدند به ترتيب به عراق و سوريه و مصر بروند و دست به ترور على (عليه السلام) و آن دو تن ديگر بزنند. " برك " به شام رفت و در شب معهود به كمين معاويه ايستاد و چون شمشيرش را فرود آورد تيغهء شمشير به ران معاويه خورد و كارى نشد....
" عمرو تميمى " به مصر رفت و در شب 19 رمضان، در مسجد به كمين " عمرو عاص "
والى مصر نشست. اما... از قضا آن شب، عمرو عاص بيمار شد و به مسجد نيامد، و به جاى وى قاضى مصر به نماز آمد و طعمهء يكى از فرزندانش مى رفت. شب نوزدهم رمضان آن سال را نيز به خانه دخترش " ام كلثوم " آمد. در اين باره ام كلثوم مى گويد: آن شب پدرم به خانه من آمد و ابتدا به نماز ايستاد. پس از اذان مغرب، براى افطار ظرفى آوردم كه تنها دو نان جوين و يك ظرف شير و كمى نمك در آن بود. پدرم، پس از نماز به آن سينى نگريست و گفت: دخترم، چرا دو نوع نان و خورش آورده‌اى؟ آيا نمى دانى كه من از رفتار پيغمبر پيروى مى كنم؟ دخترم، بدان كه در مال حلال دنيا حساب است و در حرامش عقاب. تا يكى از اين دو نان خورش را برندارى، افطار نمى كنم... من ظرف شير را برداشتم. او اندكى نان جو با نمك خورد، آنگاه شكر كرد و باز به نماز ايستاد. در آن شب، بسيار نماز مىكرد، و به درگاه خدا مىناليد و بسيار از اتاق بيرون مىرفت به آسمان نگاه مىكرد و باز مى گشت و قرآن مىخواند. و آيهء شريفهء (ان في خلق السموات والأرض) را كه در مورد تدبر در شگفتيهاى آفرينش است، تلاوت مى فرمود، سپيده دمان، به آهنگ مسجد بيرون آمد، در حالى كه مى گفت: " خدايا مرگ مرا خجسته گردان ".... دم در خانه، مرغابيانى چند كه در خانه داشتيم، در آن سحرگاه پيش آمدند، و بر سر راه او بانگ و ناله مى كردند و پر مى زدند. خواستيم آنها را دور كنيم، فرمود: " واگذاريدشان كه اينها صيحه گرانند و در پى آنها، نوحه گران خواهند بود ".
آنگاه در باره آنها سفارش كرد: " دخترم، اين پرندگان زبان بسته، نمى توانند گرسنگى و تشنگى خود را اعلام كنند، يا از آنها مراقبت كنيد يا آزادشان سازيد ".
سپس امام، در آن تاريكى شب به مسجد آمد. قنديل‌هاى مسجد خاموش بود. در آن تاريكى شب به مسجد آمد. قنديل‌هاى مسجد خاموش بود. در تاريكى ركعتى چند نماز خواند. سپس دعاى تعقيب خواند و دعا كرد. آنگاه بر بام ومأذنه مسجد بر آمد و اذان گفت و با صداى شمشير ناخواسته قرار گرفت. ولى عليرغم عدم موفقيت آن دو نفر در انجام نقشهء ترور، از اين طرف، پيش از شب معهود براى ابن ملجم واقعه اى پيش آمد كه تصميم قاطع او راسخ تر كرد. بدين ترتيب كه چون موعد انجام جنايت، در شب نوزدهم رمضان بود و هنوز براى ابن ملجم چند شبى فرصت باقى بود، اين مدت كوتاه را در محله
خوارج منزل كرد و به انتظار نشست تا اينكه روزى در خانه يكى از دوستان خود، چشمش به جمال زنى به نام " قطام " افتاد وبدو دل باخت و از وى خواست ازدواج كند.
" قطام " كه دخترى زيبا بود و پدر و برادرش در جنگ نهروان به قتل رسيده بودند، سخت نسبت به امام (عليه السلام) كينه مى ورزيد و همواره در جستجوى فرصت انتقام بود. بدين لحاظ، وقتى با پيشنهاد ازدواج از سوى پسر ملجم مواجه گشت، سؤال كرد: در اين مزاوجت، مهر من چه خواهد بود؟ فرزند ملجم گفت: هرچه بخواهى. قطام گفت: مهر من سنگين است، زيرا من براى خود، سه چيز را به عنوان مهر قرار داده ام كه عبارتند از:
اول: خون على بن ابى طالب (عليه السلام). دوم: سه هزار درهم پول. سوم يك غلام و يك كنيز.
آيا تو حاضرى چنين مهرى را بپردازى؟ ابن ملجم كه اسير خواهش نفس گرديده و عقل و هوش خويش را به دست شيطان داده بود، نه تنها شرط‌هاى دوم و سوم را قبول كرد، بلكه در مورد شرط اول نيز اگر هم ذره اى ترس و ترديد داشت همه را به كنار نهاد و با پليدى تمام، قتل مولاى متقيان را پذيرفت....
شب نوزدهم رمضان فرا رسيد. در آن شب قطام خود نيز به مسجد آمد و چند تن ديگر را به يارى ابن ملجم خواند. اكنون همه چيز براى انجام آن جنايت شوم آماده بود و پسر ملجم وقطاع و همدستان آنها، همگى در انتظار صبح و در كمين امام بودند... از آن سوى قضيه در ماه رمضان على (عليه السلام)، هر شب براى افطار به خانه روح نواز خود، مردم را بيدار كرد. ابن ملجم نيز در ميان مردم، خود را به خواب زده بود و به رو خفته بود، در حالى كه شمشيرى زهرآلود در زير جامه پنهان داشت. چون امام به او رسيد، فرمود:
" اين گونه نخواب، اين خواب شياطين است ".... سپس به محراب رفت و به نماز ايستاد، ابن ملجم و شبيب (كه به كمك ابن ملجم آمده بود) خود را به محراب نزديك تر مى كردند. چون امام سر از سجدهء ركعت اول نماز برداشت، شبيب شمشير خود را فرود آورد، ليكن شمشير او به طاق محراب خورد. در اين لحظه، ابن ملجم با شتاب پيش آمد، و شمشير سنگين و زهرآلودش را بر فرق امام فرو كوفت. على (عليه السلام) با فرق خون آلود، در محراب مسجد كوفه، در آن لحظه با كمال توجه به عظمت شهادت و معنويت زندگى خويش و پاكى مرگى از نوع مرگ خود فرياد زد:
فزت و رب الكعبة " به پروردگار كعبه سوگند، كامياب شدم " مردم بر آشفتند، ابن ملجم را گرفتند، و به نزد امام حسن (عليه السلام) آوردند. على (عليه السلام) در باره ابن ملجم سفارش كرد كه با او مدارا كنيد، از هرچه خود مى خوريد به او بدهيد، و بر اضطراب و هراسناكى او رحم كنيد.
امام (عليه السلام) را پس از اينكه از محراب به ميان صحن مسجد آوردند، به خانه بردند. مردم شهر، همه آگاه شدند و به سوى خانه امام سرازير گشتند. حال امام (عليه السلام) مساعد ازدحام نبود و كمتر كسى را اجازه ديدار مى دادند... حال بدين گونه مى گذشت. خاندان امام و ديگر مردم، از درد و غم اين مصيبت بزرگ، بى تاب بودند. امام خود، از فشار درد و سوز زهر، در تب و تاب بسر مى برد اما چون لحظه اى آرامى يافت، فرزندان خويش و ديگر ياران را پند مى داد و طريقه دين و تقوى را گوشزد مى كرد و در اين ميان گاهى مدهوش مى شد و گاهى به هوش مى آمد. يك بار كه به هوش آمد، امام حسن (عليه السلام) براى جلوگيرى از نفوذ آثار زهر، كاسه اى شير به دست او داد. امام كاسه را گرفت. اندكى آشاميد و فرمود تا بقيه را براى ابن ملجم ببرند و بازهم در باره ابن ملجم و آب و خوراك او سفارش كرد....
كم كم شب شد. شب بيستم ماه رمضان... امام (عليه السلام) در آن شب، نشسته نماز خواند، و همواره به فرزندان خويش نصيحت مى كرد. روز آن شب نيز، گاه مردم مى آمدند و هر يك سئوالى مى كردند. امام به آن حال دشوار، تنها اين را مى گفت كه: سؤال‌هاى خود را كوتاه و مختصر بگوئيد.... و آنگاه پاسخ مى داد. گرچه نفس از سينه اش به سختى بر مى آمد، اما حتى يك سؤال را نيز بى پاسخ نمى گذاشت. " حجر بن عدى " يكى از ياران امام آمد و درباره امام شعرى خواند. امام دربارهء او خبر داد كه: روزگارى بعد، تو را مى طلبند تا از من بيزارى جوئى... آن روز نيز شب شد: شب 21 ماه رمضان... در اين شب حضرت، فرزندان و خاندان خويش را گرد آورد و با آنان وداع كرد و وصيت معروف خويش را بيان داشت: " حق را بگوئيد و كار را براى خدا بكنيد. دشمن ظالم و پشتيبان مظلوم باشيد. شما دو تن، حسن و حسين، را! و همه فرزندانم و خاندانم را، و هر كسى را كه اين وصيت به او برسد، تا پايان روزگار سفارش مى كنم به رعايت تقوى و نظم دادن به
كارها و بر طرف ساختن اختلافها... خدا را، خدا را، دربارهء يتيمان، مبادا يك وعده گرسنه بمانند و يك لحظه مورد توجه نباشند. خدا را، خدا را، دربارهء همسايگان، اين سفارش پيامبرتان است كه حق همسايگان را رعايت كنيد.... خدا را، خدا را، در باره قرآن مبادا ديگران به قرآن عمل كنند وشما نكنيد.... خدا را، خدا را، خدا را، درباره كعبه، تا هستيد خانهء خدا را از خود خالى مگذاريد.... خدا را، خدا را، دربارهء جهاد... با مال و جان و با زبان در راه خدا جهاد كنيد، به هم بپيونديد و به حال يكديگر برسيد، به هم پشت مكنيد و از يكديگر مبريد. امر به معروف و نهى از منكر را ترك نكنيد، اگر امر به معروف و نهى از منكر را ترك كنيد، بدترينان بر شما حكومت مى كنند. در زمانى كه بدترين كسان حكومت كنند، هرچه دعا كنيد، خداوند مستجاب نخواهد كرد.... سپس مولاى متقيان، لحظه اى بيهوش شد، آنگاه به هوش آمد... و روى به خاندان خود كرد: شما را به خدا مى سپارم، خدا همه شما را به راه حق وراست بدارد، سپس گفت: اى فرشتگان خدا، درود بر شما. و بعد آياتى از قرآن را بدين معنى خواند: خدا با مردمى است كه عمر خود را با تقوى و پرهيزگارى گذرانند، و مردمى كه همواره كار نيك مى كنند.
و لحظه‌اى بعد آرام و بريده صدا در داد: " اشهد ان لا إله الا الله، وحده لا شريك له، و اشهد ان محمدا عبده ورسوله "....
اوائل شب بود كه خبر شهادت على (عليه السلام) در كوفه منتشر گرديد. در و ديوار كوفه به لرزه در آمد، و از هر سو صداى شيون به گوش مى رسيد. جمعيت خانه على (عليه السلام) را همانند نگين انگشترى در برگرفتند و صداى ناله مردم همه جا به گوش مى رسيد.
مردم انتظار داشتند جنازهء على (عليه السلام) از خانه بيرون بياورند و تشييع كنند، اما امام حسن (عليه السلام) بيرون آمد و از مردم خواست به خانه‌هاى خود بروند، و در حق آنها دعا كرد.
آنگاه كه جمعيت متفرق شد، امام مجتبى (عليه السلام) طبق وصيت پدر، آن حضرت را غسل داد و كفن نمود و در تابوتى گذاشت. سپس به همكارى چند نفر از نزديكان و دوستان صميمى، تابوت را بلند كردند و بر سر شانه ها گذاشتند و آن قدر رفتند تا به سرزمين نجف رسيدند و پيكر پاكش را در آنجا دفن كردند و قبرش را مخفى و پنهان نگه داشتند...
آرى... بدين ترتيب مجسمه علم و تقوى و مرد فضيلت و شهامت، به لقاى آفريدگار
و محبوب خود پيوست. على (عليه السلام) فرموده بود: هر جا جلوى تابوت به طرف زمين متمايل شد، مرا دفن كنيد و پس از دفن، قبر مرا مخفى بداريد، زيرا بازماندگان خوارج و ايادى زمامدار شام، رحم به زنده و مرده من نمى كنند.... جلوى تابوت در زمينى كه نزديك كوفه بود و نجف ناميده مى شد، روى به زمين آورد. فرزندان آن حضرت، امام حسن و امام حسين (عليه السلام)، خود، مراسم دفن را انجام دادند و به سوى منزل بازگشتند. قبر على (عليه السلام) تا زمان هارون الرشيد مخفى بود، فقط اولاد امام و تنى چند از نزديكان آن حضرت از محل آن آگاه بودند.... " سوده همدانى "، بانوى فداكار و دلباخته على، در مقابل معاويه، بر على (عليه السلام)، درود فرستاد و در رثاى او چنين سرود:
صلى الاله على روح تضمنها * قبر فأصبح فيه العدل مدفونا قد حالف الحق لا يبغي به بدلا * فصار بالحق والايمان مقرونا " درود خداوند بر روانى باد كه پيكر او را خاك قبر بر گرفت و عدل و داد نيز با او مدفون گشت ". " با حق پيمان بسته بود كه به جاى آن هيچ عوضى را نپذيرد و به جاى آن بدلى را نگزيند، ووجود او با حق و ايمان مقروض و عجين گشته بود ". " صعصعه بن صوحان عبدى " كه يكى از دلباختگان على بود، از كسانى بود كه در آن شب در مراسم دفن على با عده معدودى شركت كرد. پس از آنكه حضرت را دفن كردند و بدنش را خاك پوشانيد، صعصعه يك دست خويش را قلب نهاد و با دست ديگر خاك بر سر پاشيد و گفت: " مرگ گوارايت باد! كه مولدت پاك، و شكيبائيت نيرومند، و جهادت بزرگ بوده، انديشه ات دست يافتى و به تجارت سودمند موفق گشتى زهى به سعادت تو.... " بر آفريننده ات نازل گشتى، و او تو را خوشى در قرب خويش جاى داد، و به درجه برادرت مصطفى (صلى الله عليه وآله) رسيدى، و از كاسه لبريزش آشاميدى.... " از خدا مى خواهم كه از تو پيروى كنيم و به راه و رسم و روشهايت عمل كنيم. دوستانت را دوست بداريم و دشمنانت را دشمن بداريم، و در جرگهء دوستانت محشور گرديم.... " دريافتى آنچه را كه ديگران درنيافتند، و رسيدى به آنچه كه ديگران نرسيدند، در پيشگاه برادرت، پيامبر، جهاد كردى و به دين خدا، آن چنان كه شايسته بود، قيام كردى تا سنتها را برپا داشتى و آشوبها را اصلاح نمودى و اسلام و ايمان را منظم نمودى. بر تو باد بهترين درودها.... " به وسيله تو
پشت مؤمنان قرص و محكم شد، و راهها روشن گشت، و سنتها استوار و برپا گشت. احدى فضائل و سجاياى تو را در خود جمع نكرد. نداى پيغمبر را لبيك گفتى، به اجابت او بر ديگران پيشى جستى، به ياريش شتافتى و با جان خويش حفظش كردى، با شمشير ذوالفقار در مراحل ترس و وحشت مسلمانان، بر دشمن حمله بردى، و پشت ستمگران را شكستى بنيانهاى شرك و پستى را در هم فرو ريختى و گمراهان را در خاك و خون غلتانيدى. پس شهادت گواريت باد، اى امير مؤمنان... " نزديكترين مردم به پيغمبر تو بودى. تو نخستين كسى بودى كه به اسلام گرويدى، از يقين لبريز و مالامال و سرشار، با دل محكم و از همه فدكارتر، و نصيبت از خير و نيكى از همه بيشتر بود. خداوند ما را، از اجر مصيبتت محروم نكند و پس از در گذشت تو ما را خوار نگرداند.... " به خدا سوگند كه زندگيت كليد خير بود و قفل شر و مرگت كليد هر شرى است نقف هر خيرى. اگر مردم تو را پذيرفته بودند، از آسمان و زمين نعمتها برايشان مى باريد. اما آنان دنيا را بر آخرت برگزيدند و بر دين ترجيح دادند.... " آرى دنيا را برگزيدند، و در مقابل عدل و عدم انعطاف تو تاب نياوردند، و عاقبت دست جمودها و ركودها از آستين مردم بدر آمد، على را شهيد كرد ".... بدينسان، شخصيت بازر اسلام، فروغ تابناك جهان علم و انديشه، و حماسه جاودانه تاريخ بشرى، در كوفه غروب نمود. ولى انديشه ها و افكار و تعاليم و رهنمودها و ارشادهاى او، از آن لحظه‌هاى شهادت آغاز شد و تا جهان باقى است در مسير زندگى انسانها جريان خواهد داشت.... و درود، به آن شخصيت جاودانى، در آن لحظه اى كه به جهان آمد، و در لحظاتى كه زندگى كرد، و در واپسين دقايقى كه چشم از جهان فرو بست.
درود و درود باد!. اى على، اى امام جاودانه، اى يگانهء دوران ها، با ياد و نام پر شكوه تو، اين كتاب را آغاز كرديم، و با درود بيكران، بر تو از آغاز ميلادت تا لحظه پيوستن به خدايت آن را به پايان برديم. اما در وصف شأن و قمام تو، چه گفتيم و چه توانستيم بگوئيم؟
اگر توانسته باشيم كه تنها قطره اى از درياها و ذره‌اى از جبال را به زبان قلم آورده باشيم، پيش خود سربلند و مفتخر خواهيم بود. اين سربلندى و افتخار را از ما دريغ مدار.
والسلام عليه يوم ولد ويوم مات ويوم يبعث حيا آمين، يارب العالمين
منابع ومأخذ...
منابع ومأخذ 1. الامام على (عليه السلام) / عبد الفتاح مقصود / انتشارات فراهانى.
2. البيان والتبيين / سيد جواد دشترودى /.
3. الغدير / علامه امينى / چاپ.
4. امام على پيشوا و پشتيبان / سيد جواد دشترودى /.
5. امام على صداى عدالت / جرج جراق / انتشارات فراهانى.
6. تفسير فخر رازى / فخر رازى / بيروت.
7. حساسترين فراز تاريخ / جاحظ /.
8. ديوان شهريار / محمدحسين شهريار / كنگره.
9. سفينة البحار / شيخ عباس قمى / انتشارات اسوه.
10. سيره المصطفى / هاشم معروف الحسنى / بيروت.
11. سيرى در نهج البلاغه / استاد شهيد مطهرى / انتشارات حيدر.
12. شهسوار اسلام / گابريل دانگرى / حسينيه ارشاد تهران.
13. شيعه در اسلام / علامه طباطبائى / مكتب تشيع.
14. عبقرية الامام / عباس محمود عقاد / بيروت.
15. على 7 ابر مرد تاريخ / ابوالقاسم پاينده / تهران.
16. محمد (صلى الله عليه وآله) خاتم پيامبران / هيئت تحريريه / انتشارات فراهانى.
17. مكتب اسلام / هيئت تحريريه / قم مكتب اسلام.
18. نهج البلاغه / ترجمه جواد فاضل / تهران علميه.
19. نهج البلاغه / سيد هبة الدين شهرستانى / ترجمه ميرزا اهرى.
20. وقايع الأيام / محدث خيابانى / بنى هاشمى.
