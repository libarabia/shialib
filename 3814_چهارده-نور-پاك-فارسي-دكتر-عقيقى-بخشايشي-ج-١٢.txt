14 نور پاك (عليهم السلام) 12. زندگى امام هادى (عليه السلام) دكتر عقيقى بخشايشى
بسم الله الرحمن الرحيم
دفتر نشر نويد اسلام مؤسسهء انتشارات نويد اسلام 14 نور پاك (عليهم السلام) زندگى امام هادى (ع) ناشر: انتشارات نويد اسلام / حروفچينى و صفحه بندى: متين نگار انتشار: تابستان 1381 / نوبت چاپ: اول ليتوگرافى: اهل بيت (ع) / چاپ: بهار / صحافى: الجواد تيراژ: 2000 نسخه / قيمت: 550 تومان شابك: 9 - 97 - 6485 - 964 كليه حقوق براى ناشر محفوظ است.
نشانى:
تهران، رو به روى دانشگاه، خيابان 12 فروردين، كوچه نوروز، پلاك 6، انتشارات فراهانى / 6405932 قم، پاساژ قدس، طبقه همكف، پلاك 111، انتشارات نويد اسلام / 7743462 تبريز، سازمان تبليغات اسلامى / 9 - 5272003 مشهد، انتشارات عليزاده / 50332
شناسنامهء مبارك امام هادى (ع) نام مبارك: على (ع) كنيهء شريف: ابوالحسن الثالث القاب مبارك: الهادى، النقى المتوكل نام پدر بزرگوار: محمد (ع) نام مبارك مادر: سمانهء مغربيه تاريخ ولادت: 15 ذى الحجه 212 هجرى سال شروع امامت: 220 ه‍. ق سن شروع امامت: 8 ساله مدت امامت: 33 سال مدت عمر مبارك: 42 سال تاريخ شهادت: 3 رجب سنه 254 ه علت شهادت: طعام زهرآلود / به دست متوكل عباسى محل دفن: سامراء تعداد فرزندان: 4 پسر و 1 دختر حكام وقت: متوكل، معتز، منتصر ومعتمد
پيشگفتار...
بسمه تعالى پيشگفتار ميلاد امام (عليه السلام) سحرگاه روز 15 ذيحجه هنگامى كه خورشيد اشعه تابناك خود را بر روى زمين مىگسترد، مولود مسعود خاندان رسالت حضرت امام على النقى (عليه السلام) ديده بر جهان گشود. نوزادى كه عمر خود را در راه اعتلاى تعاليم ارزندهء اسلام مصروف داشت و باعث سربلندى و افتخار اسلام و مسلمين گرديد. او در پيشبرد هدفهاى الهى از هيچ نوع كوشش و فعاليت و مجاهده، مضايقه ننمود. و در تيره ترين دورانهاى اختناق خلفاى عباسى همانند پدر بزرگوارش، به توسعه و گسترش آئين اسلام پرداخت، و اصالت تعاليم اسلامى را از گزند حوادث و آفات محفوظ داشت.
او از همان دوران نوجوانى، از هنگامى كه در مكتب پدر بزرگوارش درس علم و معرفت مىآموخت به راهنمائى و ارشاد مردم مىپرداخت و در مكتب عالى دانش و فضيلت خود، گروههائى از علاقه مندان و ارادت ورزان خاندان نبوت را مىپروراند. او در عصر خود در دانش و فضيلت و شرف انسانى، و مجاهدتهاى اسلامى، نظير و همتا نداشت، علاقه مندان همچون پروانه، گرد شمع وجودش مىگشتند و از خرمن علم و دانش او بهره‌ها مىگرفتند.
سال ولادت دهمين ثمرهء باغ امامت، و دوازدهمين نهال عصمت و طهارت، نخستين فرزند برومند
پيشواى نهم در سال 212 هجرى در يكى از محلات مدينه، در محلى به نام " صريا " ديده به جهان باز گشود و به زيباترين نامى كه در آن خاندان علوى، سابقهء ديرين و خوش خاطره‌ها داشت، موسوم گرديد. پدر ارجمندش براى وى، نام " على " را برگزيد. او كه همانند جد بزرگوارش على بن ابيطالب (عليه السلام) مأموريت دفاع از اسلام و احياى حقوق مسلمانان را از جانب پروردگار عالم به عهده داشت، به اين مولود مسعود، همان كنيه جدش بر وى، انتخاب شد و به " ابوالحسن "، موسوم گرديد كه در نهايت با افزودن " ثالث " و سومى بر آن متمايز مىگرديد آن چنان كه امام هشتم حضرت رضا (عليه السلام) نيز با دومين ابوالحسن دودمان امامت مشخص مىشد. ولى لقب " ابن الرضا " درخشان‌ترين عنوان و شهرت او و ديگر پيشوايان معصوم بعدى بود كه آن روزها همچون ستاره اى تابان، در ميان دهها القاب ديگر بر تارك وى مىدرخشيد.
از ديگر القاب آن حضرت مىتوان: هادى، ناصح، عالم، فقيه، امين، عسكرى، دليل، فتاح، متوكل، نقى، مرتضى و... را نام برد. چنان كه امروز بيشتر دوستداران و شيعيان، او را با لقب " هادى، هدايتگر " مىشناسند. حضرتش، تحت تربيت‌هاى الهى و معنوى پدر، هفت سال و اندى زندگى كرد و بعد از وفات پدر، درخشان ترين و شامخ ترين چهرهء اسلام بود كه مشكلات فقهى و علمى مردم مسلمان را با دانش و بينش خود، حل و فصل مىنمود.
مادر مادر عزيز و مهربانش، بانوى با فضيلت و پارسا و دانشمندى بود در نهايت فداكارى و دلسوزى. او يكى از بانوان صالح و درستكار روزگار خود محسوب مىگشت به حدى كه خود امام دربارهء او چنين مىفرمايد:
" مادرم، عارف و آشنا به مقام امامت و ولايت بود. او با عنايت و لطف پروردگار اهل رحمت و بهشت است. هرگز فريب شيطان و مكر وكيد تجاوزكار و ستمگر را به خود نديد و از نظر رتبه و مقام، كمتر از مادران انبياء و مردان شايستهء الهى نبود... ". (1) نام گرامى وى " سمانه "
معروف به سيده و صاحب كنيه " ام الفضل مغربيه " از شاهزادگان رومى بود كه به اسارت لشكر اسلام درآمده بود و به عنوان " ام ولد " آزاد گرديد و افتخار همسرى امام را پيدا كرد.
او يكى از آشنايان حقيقى به مقام ولايت كبرى، و از مدافعان سرسخت زعامت و خلافت الهى بود.
تعيين امامت آن حضرت پيشواى نهم، جز على و موسى (1) فرزند ديگرى نداشت و از آنجا كه ميان على و موسى در دانش و تقوى و پرهيزگارى و فضائل معنوى از وجود تا عدم، و از زمين تا آسمان، فاصله بود، براى هيچ انسانى اين شبهه پديد نمىآمد كه او در پيشوايى، رقيب امام هادى (عليه السلام) گردد، به خصوص كه بارها حضرت هادى (عليه السلام) از طرف پدر عاليقدرشان (امام جواد (عليه السلام)) صراحتا به امامت تعيين گرديده بود. اينك نمونه‌هايى از آن تصريحات:
" اسماعيل بن مهران " گويد: " پيشواى نهم نخستين بار كه عازم عراق بود و از طرف خلفاى عباسى از مدينه احضار گرديده بود من تشويش خاطرم را از اين سفر به عرض ايشان رساندم، و از پيشواى آيندهء اسلام جستجو كردم، امام فرمودند: (2) " نترس، آنچه دربارهء غيبت، تصور مىكنى، اكنون وقت آن فرا نرسيده است. بعدها، بار دوم كه امام با دعوت معتصم عباسى مدينه را ترك مىگفت سؤال نخستين را تكرار نمودم. امام (عليه السلام) فرمود:
" سفر پر خطر، اين بار است. پيشوايى پس از من، در اختيار فرزندم " على " است ".
" خيرانى " دربان آستان پيشواى نهم، نقل مىكند: (3) " به گوش خويش شنيدم كه آقايم امام جواد (عليه السلام) در واپسين لحظات زندگى، به احمد اشعرى پيام فرستاد كه: " من از اين جهان خواهم رفت و مقام خويش را به پسرم " على " وا مىگذارم. حقوقى كه من بر گردن
شما دارم، او راست ". و او هم متن پيام امام را در 10 نسخه به 10 نفر از وجوه و اعيان شيعه، رسانيد كه اگر مرگ من فرا رسد، آن را باز كنند. پس از رحلت امام (عليه السلام) معلوم گرديد كه آن نامه، مربوط به امامت امام هادى (عليه السلام) بوده است ".
در مرگ پدر هشت سال از عمر شريفش، سپرى نگشته بود كه غبار يتيمى بر چهره‌اش نشست.
درست در سال 220 هجرى در آخر ماه ذيقعده پدر بزرگوار و جوان خود را از دست داد.
پدرى كه نمونه ى بارز علم و تقوا و فضيلت و شجاعت و مظهر مبارزه با ظلم و ستم و پناه دردمندان و درماندگان و بيچاره‌گان بود. زندگى پربار امام هادى (عليه السلام) مشحون از فضائل و مناقب، و مالامال از علم و دانش و تعليم و آموزش مىباشد او در عرصه هاى هدايت مردم، در تفسير و روشنگرى آيات الهى، در مبارزه و تلاش پيگير سياسى و اجتماعى، در مجاهده با كژيها و انحرافات گروههاى منحرف، بالأخره و سخن آخر در تداوم خط امامت و ولايت... كم نظير مىباشد.
سعى و كوشش ما بر آن است كه از لا به لاى متون سيره، تاريخ، حديث و تراجم شمه‌اى از شخصيت بزرگ اين پيشواى عاليقدر را استخراج و در اختيار دوستداران و علاقه مندان راهش قرار دهيم.
از خداوند متعال مسئلت داريم نخست خود نگارنده، سپس ساير علاقه مندان و شيفتگان راه امام هادى (عليه السلام) را از ثمرهء تعاليم و رهنمودها و هدايتهاى آن هدايتگر راستين، برخوردار و منتفع فرمايد!
بمنه وكرمه، وهو اكرم الأكرمين عقيقى بخشايشى ارديبهشت ماه 1381
بخش اول F ولادت، عصر زندگى و امامت
بخش اول / ولادت، عصر زندگى و امامت...
عصر زندگى امام هادى (عليه السلام)، دوران پر التهاب و تشويش و انقلاب بود. در عصر آن حضرت خشونت و بدرفتارى با خاندان على (عليه السلام) و نوادگان و دوستداران او، به اوج خود رسيده بود. بنى عباس آزار و شكنجهء طرفداران على (عليه السلام) را سرلوحهء سياست عمومى خود قرار داده بودند و عامل اصلى اين روش، وجود طغيانها و سرپيچى‌ها از طرف فرزندان على (عليه السلام) در اينجا و آنجا بود كه زندگى زير بار ظلم و خفقان را همانند نياكان پرصلابت خود، مرگ و نابودى و ذلت مىشمردند.
امام هادى (عليه السلام) در عصر زندگى خود با شش تن از حاكمان عباسى معاصر بود:
و آنان عبارت از: معتصم، واثق، متوكل، منتصر، مستعين ومعتز. اين شش تن هر كدام در بدرفتارى و خشونت و قساوت قلب، نمونه مثال زدنى بودند و با خاندان رسالت و بنى هاشم بدرفتارى كامل داشتند، كه نمونه هاى عينى آن در صفحات آينده نشان داده خواهد شد.
نهايت سعى و كوشش خلفاى عباسى در آن روزگار صرف اين جهت مىگشت كه شخصيتهاى برجستهء اين خانواده را با فجيع ترين صورتى از پاى درآورند و كسانى را كه ريشه عميق تر و اصالت ديرپاتر و محبوبيت مقبول ترى دارند، از محل سكونت خود تبعيد كنند و در مركز حكومت، تحت نظر و مراقبت خود، داشته باشند.
جاسوسان و كارگزاران خلفا، مردم را به وحشت و رعب عجيبى، گرفتار ساخته بودند به حدى كه هيچ كس به ديگرى اطمينان نداشت، برادر از ترس برادر پدر از ترس فرزند از ابراز عقيده خوددارى مىورزيد و حكومت زور و خفقان وإرعاب، سايه هاى سنگين خود را بر افكار و دلهاى مردم كاملا گسترده بود.
خلفاى عباسى و دوستداران اهل بيت (عليه السلام) خلفاى عباسى، با تمام امكانات و قدرتى كه داشتند، در كوبيدن دوستداران اهل بيت (عليه السلام)
به سختى مىكوشيدند. آنان مىخواستند نداى آزادى خواهى و برابرى طلبى و عدل و دادگسترى را كه از طرفداران خاندان رسالت به گوش ملت مىرسيد خاموش و منكوب سازند، از اين رو در تمام شرائط زندگى، با اين فكر و انديشه به سر مىبردند، بهتر است نمونهء روشن از كينه و عداوت را از لابلاى تاريخ معاصر متوكل يا " نرن عرب " بازگو كنيم:
" ابن سكيت " (متوفى 244) نامش يعقوب فرزند اسحاق دورقى نويسنده كتاب " اصلاح المنطق " كه به تعبير ابن خلكان - مورخ معروف - سر آمد نويسندگان بغداد بود) در كانون خانوادگى متوكل، خليفهء سفاك بنى العباس به خاطر علم و دانش وافر خود، نفوذ كرده بود، ولى در دل دوستى و محبت اهل بيت (عليه السلام) را داشت، او كه عهده دار تعليم ادبيات عربى به فرزندان متوكل بود، در ضمن درس، بذر دوستى و محبت اهل بيت را نيز در دل آنان مىپروراند و آنان را با سرچشمهء زلال معرفت و ولايت، آشنا مىساخت.
پدر اندك اندك بو برده بود كه فرزندانش به على و خاندان او گرايش و تمايل پيدا كرده اند. اطرافيان به او مىگفتند اين موضوع شايد از ناحيهء معلم به آنان رسيده باشد.
روزى خليفه سر زده وارد كلاس درس مىشود و معلم را مورد محبت و تشويق قرار مىدهد و از پيشرفت درس فرزندان تشكر مىكند. در اثناى سخن با لحن طبيعى از او مىپرسد: فرزندان مرا چگونه يافتى؟ و آنان را چگونه مىبينى؟!
ابن سكيت در پاسخ از پيشرفت درسى آنان ستايش و تمجيد مىكند. وى ناگهان سؤال عجيبى مطرح مىكند:
- " معتز " و " مويد " من! (فرزندان متوكل) نزد تو ارجمندترند يا " حسن وحسين " فرزندان على؟!
ابن سكيت بدون تقيه و واهمه، با همان لحن طبيعى كه متوكل سؤال كرده بود، در پاسخ با كمال صراحت مىگويد: " قنبر " غلام على، هم از تو ارجمندتر است و هم از اين دو فرزندانت!
متوكل كه انتظار چنين پاسخ صريحى را نداشت فورا دستور مىدهد زبان اين اديب بزرگ را همان وقت از پشت سرش بيرون مىآورند. آرى تنها زبان ابن سكيت نبود كه در
راه دفاع از خاندان رسالت بريده شد، بلكه هزاران زبان در طول تاريخ خلافت بنى العباس كه چون تازيانه، بر گرد جباران تاريخ فرو مىآمد، در اين راه قطع گرديد.
تعبير امام هادى (عليه السلام) در مجلس متوكل (1) مبارزه با مكتب سازندهء علوى (عليه السلام) در دستور كار متوكل قرار داشت. آنان از هر موقعيت و پيش آمدى به نفع اين مقصود سياسى، و آرمان شخصى و انتفاعى خود، سودجوئى مىكردند.
روزى متوكل در مجلس خود، به عنوان اعتراف گرفتن از امام هادى (عليه السلام)، اين سؤال را مطرح ساخت: " فرزندان پدرت، دربارهء عباس فرزند عبد المطلب چگونه مىانديشند و چه مىگويند؟ " امام در پاسخ فرمود:
" شما بگوئيد كه فرزندان پدرم (منظور عمو زاده هاى امام از خاندان بنى عباس) در مورد كسى كه خداوند اطاعت فرزندان او را، بر مردم واجب نموده است و اطاعت پدر را بر خود فرزندان هم فرض كرده است، چه رأى و نظرى دارند؟ " متوكل از اين پاسخ خوشحال شد و گمان كرد امام تعريفى از خاندان بنى عباس كرده و دستور صله داد، در صورتى كه هدف امام از اين جمله آن بود كه به خليفه برساند:
خلافت و ولايت خاندان رسالت از جانب پروردگار عالم، تعيين گرديده است، و خلافت آنان همانند ديگر حكومتها و فرمانروائى‌ها نيست كه از جانب مردم بوده باشد. و تخلف از چنين امامت و پيشوائى، عقاب اخروى و سزاى الهى در پى دارد.
صد هزار دينار در برابر يك كلمه (2) " سيوطى " در تاريخ خلفاء مىنويسد: " شبى يكى از خلفاى عباسى خوابى ديد، در همان حال كلمه اى بر زبان او جارى شد كه از درك معناى آن عاجز و ناتوان ماند. صبحگاهان شاعران را دعوت كرد و آن كلمه را مطرح ساخت. يكى از شاعران حاضر در مجلس،
معناى آن كلمه را بيان داشت، و به عنوان استشهاد 120 نمونه از اشعار شعراى دوران جاهلى را نيز قرائت كرد كه در آنها كلمه به كار گرفته شده بود. خليفه دستور داد در مقابل اين شاهكار ادبى (كه كوچكترين دردى را دوا نمى كرد) صد هزار دينار سرخ به او جائزه دهند.
بيت المال، وقف چاپلوسان ابو الفرج اصفهانى در جلد ششم " الأغانى " ذيل بيوگرافى حسين فرزند ضحاك از شعراى معاصر واثق مىنويسد: " چون واثق بر مسند خلافت تكيه زد، حسين بن ضحاك باهلى شاعر و اديب معروف قصيده‌اى را إنشاء كرد كه قسمتى از مضمون آن اينست: " اسلام هرگز ياور و خدمتگزارى مانند شما را نديده است. شما عقب‌ماندگى هاى حكومت هاى گذشته را ترميم خواهيد نمود، و در بذل مال و بخشش، يد طولائى داريد، همانند آنكه اين اين مال از راه غارت به دست آمده باشد! مصلحت الهى ايجاب كرده است شخصى را جلو بيندازد، كه از هر نظر پسنديده و شايسته است! " (1) واثق چون اين اشعار را شنيد گفت: شاعر از روى حسن نيت و خلوص، زبان به سخن گشوده است، دستور داد در برابر هر شعر اين قصيده، مفصل، هزار درهم به سراينده آن بدهند، و اين اشعار آنقدر براى واثق مطبوع و خوش آيند بود كه دستور داد خوانندگان و نوازندگان با ألحان گوناگون اين اشعار را در حضور او، إجرا نمايند تا بيشتر كامروا گردد.
سپس واثق از شنيدن ابيات به طرب افتاد و با چوگانى كه در دست داشت به زمين مىزد و به شاعر خطاب مىكرد، چون دلت با زبانت هماهنگ است؟ شاعر در پاسخ گفت:
بخشش و كرم تو، زبان گنگ را به سخن وامى دارد ". (2) فلسفه بافى در برابر نيازهاى واقعى در برابر اين همه حاتم بخشى‌ها و ولخرجى‌ها، كه اغلب خلفاى عباسى در مورد شعراء و
مداحان و چاپلوسان و ستايشگران داشتند در برابر نيازهاى واقعى و در رفع احتياجات ضرورى نيازمندان حقيقى اجتماع، زبان به فلسفه بافى باز مىكردند تا هر چه كمتر صاحبان حقوق، به حق خويش برسند.
گويند: " روزى مرد مستمندى در حضور " واثق " ايستاد و گفت: خليفه! صلهء رحم نما! و از نزديكان تفقد كن، و بر فردى كه از اقارب توست رحم و شفقت نموده او را شادمان كن! " واثق پرسيد مگر تو كيستى و من با تو چه نسبتى دارم؟ او كه تنها نسبتش با خليفه همان نياز ومستمندى وى بود، پاسخى پيدا نكرد جز اينكه بگويد: " مگر نمى دانى من پسر جدت آدم هستم! " واثق دستور داد غلامش يك درهم به او بدهد. آن مرد گفت: خليفه، من با اين يك درهم چه كنم؟ واثق جواب داد آيا مىدانى اگر همهء ثروتم را ميان برادران تو كه فرزندان جد من آدم هستند، تقسيم نمايم به تو بيش از يك درهم سهم نمى رسد؟! (1) خلفاى معاصر امام (عليه السلام) همچنان كه گذشت امام هادى (عليه السلام) در مدت زندگى خود با حكومت شش تن از خلفاى ستمگر عباسى همزمان گرديده بود كه هر كدام به نوبت خود در كينه و عداوت اهل بيت (عليه السلام) نمونه بودند و هميشه مراقب ومترصد بودند كه اين نور الهى و روشنگر حقائق اسلامى را خاموش سازند، آنان هر روز نقشهء جديدى در خنثى نمودن افق فعاليت و نفوذ معنوى آن بزرگوار، پى ريزى نمايند اكنون به صورت اختصار به معرفى حكمرانان آن دوران مىپردازيم: (2) 1. معتصم عباسى:
سنين طفوليت امام هادى (عليه السلام) در دوران حكومت معتصم سپرى گشت. معتصم كه در سال 218 بر سرير خلافت نشست، مردى سفاك و خونخوار بود و از علم و ادب، بهره اى نداشت. و براى نگهبانى و نگهدارى حكومت پوشالى خود، از هيچ ظلم و طغيانى
فروگزارى نمى كرد. وى كه پس از مأمون به حكومت رسيده بود در آغاز كار با پسر مأمون (عباس) به منازعه و جدال پرداخت و پس از سركوبى و تسليم او، تركها را بر سر كار آورد و انقلابها و نهضتهاى شعوبى و ملى‌گرايى مازيار وافشين در دوران خلافت او رخ داد و شهر سامراء از بناهاى دوران اوست.
مدت حكومتش 8 سال و 8 ماه ادامه داشت تا در سال 227 در 46 سالگى به دست تركها به قتل رسيد. از اديبانى كه بيشتر با او سر و كار و معاشرت داشتند مىتوان " على بن جنيد اسكافى " را نام برد و از دانشمندان فقه كه از او تازيانه خورده اند مىتوان " احمد بن حنبل " را نام برد. وى 37 تازيانه خورد تا به مخلوق بودن قرآن كه يكى از مسائل مشغول كنندهء اذهان مردم آن روز بود، اقرار كند. امام جواد (عليه السلام) پدر بزرگوار امام هادى (عليه السلام) در حكومت او به سال 219 با سم ام الفضل دختر مأمون به شهادت رسيد.
2. الواثق:
او كه پس از پدرش معتصم، در سال 227 به سرير حكومت نشست، مدت 5 سال و 9 ماه و 13 روز در سر كار بود. در زندگى، جز به عيش و خوشگذرانى و لذت طلبى، به چيز ديگرى فكر نمى كرد، در ميان خلفاى عباسى، به پرخورى و شكمبارگى معروف بود.
طبق عادت خلفاى عباسى، عده اى از حكماء و اطباء و ادباء را در مجلس خود گرد مىآورد و مباحثى را در حضور او مطرح مىكردند، دانشمندان به گفتگو و رايزنى مىپرداختند. از اطباى هم جليس او مىتوان: ابن بختيشوع، ابن ماسويه، ميخائيل مسيحى را نام برد.
نيابت خلافت " واثق " در امر حكومت و ادارهء كشور، بسيار ضعيف و ناتوان بود، تدبير و ادارهء امور را به عهدهء احمد بن داود، قاضى القضاة كشور، و محمد بن عبدا لملك زيات وزير و منشى مخصوص خود، محول ساخته بود. او در سال 232 در اثر افراط در امر شهوت و عياشى با
مرض استسقاء به سن 37 سالگى درگذشت. (1) 3. متوكل:
او يكى از خشن ترين و قسى القلب‌ترين حاكمان عباسى بود، 14 سال و 9 ماه و 9 روز حكومت نمود. وى يكى از پليدترين و بدنام ترين خلفاى عباسى است و در عداوت و دشمنى خاندان رسالت، نمونهء بارزى بود. اين مرد بوالهوس اجازه مىداد كه دلقك دربارش، امام هادى (عليه السلام) را وسيله خنده و سخريهء حضار قرار دهد و هم او بود كه دستور داده بود براى نخستين بار، عمل جنايت بار و اهانت آميزى را نسبت به قبر پاك حسين بن على (عليه السلام) در كربلا، صورت دهند. بدين ترتيب كه قبر مطهر را بشكافند و بر تربت پاك آن بزرگوار، آب به بندند. او كه مبتلا به يك نوع مرض روانى " ساديسم " بود، از آزار ديگران لذت مىبرد و براى تأمين اين خواستهء حيوانى، گاهى دستور مىداد كه عقرب و ديگر حشرات موذى را به جان همنشينان بياندازند و احيانا هوس مىكرد كه ببر يا شير گرسنه اى را از باغ وحش به بارگاه او بياورند تا از تماشاى هراس و وحشت ديگران، عطش مردم آزارى خود را فرو نشانده و تسكين بخشد.
عداوت و كينه با خاندان رسالت تا اعماق دل او نفوذ كرده بود از اين رو هميشه در رنج و آزار امام هادى (عليه السلام)، سعى و كوشش فراوان داشت و هم او بود كه دستور انتقال امام را از مدينه به سامراء صادر كرد و اقدامات گسترده‌اى را بر ضد خاندان رسالت ترتيب داد كه در بخش هاى مختلف كتاب، با قسمتى از آنها آشنا مىشويم. او در سال 247 در 41 سالگى به دست " باغر تركى " مقتول شد. چون زندگى امام هادى (عليه السلام) بيشتر در دوران متوكل سپرى شده است از اين رو تفصيل بيشترى در مورد جنايات او داده مىشود در اين قسمت مرهون تحقيقات برادر گرامى جناب آقاى مهدى پيشوايى در " سيرهء پيشوايان " هستيم.
جنايات متوكل در مورد شيعيان متوكل يكى از جنايتكارترين خلفاى عباسى بود. او در دشمنى با اميرمؤمنان (عليه السلام) و خاندان و شيعيان او دلى پر كينه داشت و دوران حكومت او براى شيعيان و علويان يكى از سياه‌ترين دورآنها به شمار مىرود. از آنجا كه همهء جنايات او را نمى توان در اين بحث فشرده بيان كرد، ناگزير به برخى از جنايات او اشاره مىكنيم:
1. در حكومت او گروهى از علويان، زندانى يا تحت تعقيب و متوارى شدند كه از آن جمله مىتوان از " محمد بن صالح " (از نوادگان امام مجتبى (عليه السلام)) و " محمد بن جعفر " (يكى از مبلغان حسن بن زيد كه در طبرستان قيام كرده بود) نام برد. (1) 2. او در سال 236 قمرى دستور داد آرامگاه سرور شهيدان حضرت ابا عبد الله الحسين (عليه السلام) و بناهاى اطراف آن را ويران و زمين پيرامون آن كشت شود و نيز در اطراف آن پاسگاههايى بر قرار ساخت تا از زيارت آن حضرت، جلوگيرى كنند. گويا هيچ يك از مسلمانان حاضر به تخريب قبر امام حسين (عليه السلام) نبوده است، زيرا او اين كار را توسط شخصى به نام " ديزج " انجام داد كه يهودى الأصل بود. متوكل اعلام كرد: رفتن به زيارت حسين بن على ممنوع است و اگر كسى به زيارت او برود، مجازات خواهد شد. (2) او مىترسيد قبر امام حسين (عليه السلام) پايگاهى بر ضد حكومت او گردد و مبارزات و شهادت آن شهيد بزرگوار الهام بخش حركت و قيام مردم در برابر ستمهاى دربار خلافت شود. اما شيعيان و دوستداران سرور شهيدان در هيچ شرائطى از زيارت آن تربت پاك باز نايستادند و زائران، انواع صدمه‌ها و شكنجه‌ها را تحمل مىكردند و باز به زيارت مىرفتند. پس از قتل متوكل، دوباره شيعيان با همكارى علويان، قبر آن حضرت را باز سازى كردند. (3)
خراب كردن قبر امام حسين (عليه السلام) مسلمانان را به شدت خشمگين ساخت، به طورى كه مردم " بغداد " شعارهايى بر ضد متوكل بر در و ديوارها و مساجد مىنوشتند و شعراى مبارز و متعهد، با سرودن اشعارى، او را " هجو " مىكردند. از جملهء آن سروده‌ها، شعرى است كه ترجمهء آن به قرار زير است:
" به خدا قسم اگر بنى اميه، فرزند، دختر پيامبرشان را به ستم كشتند، اينك كسانى كه از دودمان پدر او هستند (بنى عباس) جنايتى مانند جنايت بنى اميه مرتكب شده اند. اين قبر حسين (عليه السلام) است كه به جان خودم سوگند (توسط عباسيان) ويران شده است. بنى عباس متأسفند كه در قتل حسين (عليه السلام) شركت نداشته اند! و اينك با تجاوز به تربت حسين و ويران كردن قبر او، به جان استخوانهاى او افتاده اند! ". (1) 3. او در زمان خلافت خود بزرگانى از مردم مسلمان و معتقد به اهل بيت (عليه السلام) را به شهادت رسانيد كه از جملهء آنان " ابن سكيت "، يار باوفاى امام جواد و امام هادى و شاعر و اديب نام آور شيعى، بود كه متوكل به جرم دوستى على (عليه السلام) او را به قتل رسانيد (آن چنان كه گذشت). (2) (3) 4. " خطيب بغدادى " دربارهء شكنجه و آزار طرفداران خاندان رسالت از سوى متوكل مىنويسد: متوكل عباسى، " نصر بن على جهضمى " را به علت حديثى كه در بارهء منقبت و
فضيلت على (عليه السلام) و حضرت فاطمه (عليها السلام) و امام و حسن و امام حسين (عليه السلام) نقل كرده بود " هزار " تازيانه زد و دست از او برنداشت تا آنكه شهادت داد او از اهل سنت است! (1) 5. او به شعراى مزدور و خود فروخته اى همچون " مروان بن ابى الجنوب " مبالغ هنگفتى صله مىداد تا دربارهء مشروعيت حكومت بنى عباس وهجو بنى هاشم شعر بسراى. (2) 6. او زمانى كه به ايجاد ارتشى نوين موسوم به " شاكريه " دست زد، افرادى را از مناطقى كه در بينش ضد علوى مشهور بودند، بويژه از سوريه، الجزيره، جبل، حجاز وعنبا استخدام كرد. (3) 7. او به حاكم مصر دستور داد تا طالبيان را به عراق تبعيد كند، حاكم مصر نيز چنين كرد.
آنگاه در سال 236 آنان را به مدينه منتقل كرد. (4) 8. او شيعيان را از دستگاه دولت، اخراج مىكرد و موقعيت آنان را در اذهان عمومى خدشه دار مىساخت. به عنوان نمونه، مىتوان از بركنارى " اسحاق بن ابراهيم " ياد كرد كه متوكل او را به جرم شيعه بودن از حكمرانى " سامراء " و " سيروان " در استان " جبل " بر كنار كرد. افراد ديگرى نيز به همين علت، موقعيتهاى خود را از دست دادند. (5) متوكل با اعمال اين شيوه‌ها، از بروز هر گونه حركتى از ناحيهء شيعيان بر ضد رژيم خود جلوگيرى مىكرد، لكن موفق نشد فعاليتهاى پنهانى آنان را خاتمه بخشد و چنان كه قبلا گفتيم، گزارشهاى تاريخى، حاكى از آن است كه امام هادى (عليه السلام) ارتباطهاى خود را با پيروانش در نهان ادامه مىداد.
فشار مالى بر شيعيان متوكل به منظور تضعيف جبههء تشيع و نابود ساختن نيروهاى مبارز شيعه، آنان را شديدا در فشار مالى سختى قرار داده بود، به طورى كه تا اين حد فشار مالى بر شيعيان تا آن تاريخ بى سابقه بود.
البته مىدانيم كه شيعه پس از رحلت پيامبر، همواره از نظر مالى در فشار و مضيقه قرار داشت. در اين زمينه، علاوه بر گرفتن " فدك " از فاطمه زهرا (عليها السلام) كه انگيزهء سياسى داشت و هدف از آن، تضعيف بنيهء مالى جناح امير المؤمنين (عليه السلام) وبنى هاشم بود، نمونه هاى فراوانى در تاريخ اسلام به چشم مىخورد كه يكى از آنها روش معاويه با شيعيان، بويژه بنى هاشم، بود. يكى از تاكتيكهايى كه معاويه به منظور اخذ بيعت از حسين بن على (عليه السلام) براى و ليعهدى يزيد به آن متوسل شد، خوددارى وى از پرداخت هر گونه عطيه به بنى هاشم از بيت المال در جريان سفر به مدينه بود تا بدين وسيله امام را زير فشار گذاشته، وادار به بيعت كند. (1) نمونهء ديگر، فشار مالى " ابو جعفر منصور دوانيقى " (دومين خليفهء عباسى) بود. منصور، برنامهء سياه تحميل گرسنگى و فلج سازى مالى را در سطح وسيع و گسترده اى به اجرا مىگذاشت و هدف او اين بود كه مردم، نيازمند و گرسنه و متكى به او باشند و در نتيجه هميشه در فكر سير كردن شكم خود بوده، مجال انديشه در مسائل بزرگ اجتماعى را نداشته باشند. او روزى در حضور جمعى از خواص درباريان خويش با لحن زننده اى انگيزهء خود را از گرسنه نگهداشتن مردم چنين بيان كرد: عرب هاى باديه نشين در ضرب المثل خود، خوب گفته اند كه: " سگ خود را گرسنه نگهدار تا به طمع نان، دنبال تو بيايد! " (2) اين سخن ضمنا مىرساند كه امت اسلام در چشم بنى عباس، تا چه حد بى
ارزش بوده اند؟!
در اين، فشار اقتصادى سهم شيعيان و علويان بيش از همه بود زيرا آنان، هميشه پيشگام و پيشاهنگ مبارزه با خلفاى ستمگر بودند.
دوران خلافت هارون نيز از اين برنامهء كلى مستثنا نبود، زيرا او با قبضه نمودن بيت المال مسلمانان و صرف آن در راه هوسرانيها و بوالهوسيها و تجمل پرستيهاى خود و اطرافيانش، شيعيان را از حقوق مشروع خود، محروم كرده بود و از اين راه نيروهاى آنان را تضعيف مىكرد. بنابراين شيعيان با اين گونه فشارها آشنا بودند، اما چنان كه اشاره شد فشار اقتصادى زمان متوكل ابعاد گسترده تر و وحشتناكترى داشت كه ذيلا برخى از آنها را يادآورى مىكنيم:
1. او از نظر اقتصادى به قدرى بر شيعيان سخت مىگرفت كه مىگويند: در آن زمانى گروهى از بانوان علوى در مدينه حتى يك دست لباس درست در تن نداشتند كه در آن نماز بگزارند و فقط يك پيراهن مندرس، برايشان مانده بود كه به هنگام نماز به نوبت از آن استفاده مىكردند و نيز با چرخ ريسى، روزگار مىگذراندند، و پيوسته در چنين سختى و تنگدستى بودند تا متوكل به هلاكت رسيد. (1) 2. متوكل " عمر بن فرج رخجى " را فرمانرواى مكه و مدينه ساخت، و او مردمان را از نيكى و احسان به آل ابى طالب باز مىداشت و سخت دنبال اين كار بود، چنان كه مردم از بيم جان، دست از رعايت و حمايت علويان بر داشتند و زندگى بر خاندان اميرمؤمنان (عليه السلام) سخت شد ". (2) 3. متوكل، دارايى علويان را كه ملك " فدك " بود مصادره كرد. (3) نقل شده است كه درآمد
فدك در آن زمان بالغ بر 24000 دينار بوده است. متوكل، فدك را به " عبد الله بن عمر بازيار " كه از هواداران او بود، عطا كرد. (1) 4. او به حاكم خود در مصر دستور داد با علويان بر اساس قواعد زير برخورد كند:
الف) به هيچ يك از علويان، هيچ گونه ملكى داده نشود و نيز اجازهء اسب سوارى و حركت از " فسطاط " به شهرهاى ديگر داده نشود.
ب) به هيچ يك از علويان جواز داشتن بيش از يك برده داده نشود.
ج) چنانچه دعوائى ما بين يك علوى و غير علوى صورت گيرد، قاضى نخست به سخن غير علوى گوش فرا دهد و پس از آن، بدون گفتگو بايد علوى آن را بپذيرد! (2) كاخها و بزمهاى پر تجمل در كنار اين فشارها و محدوديتهاى جانكاه نسبت به شيعيان، متوكل در تاراج بيت المال و بناى كاخهاى باشكوه و راه‌اندازى تشريفات پر خرج بيداد مىكرد.
او كاخهاى متعددى بنا كرد و اموال هنگفتى هزينهء آنها نمود. از جمله، كاخهايى به نامهاى: شاه، عروس، شبداز، بديع، غريب وبرج بنا كرد و يك ميليون و هفتصد هزار دينار فقط هزينهء ساختن كاخ اخير كرد! (3) نيز قصر ديگرى ساخت كه به قصر " بركواء " شهرت يافت.
ساختمان اين قصر كه از بهترين و بزرگترين قصرهاى وى بود، بيست ميليون درهم هزينه
برداشت! (1) قصرهاى ديگرى نيز به نامهاى: جعفرى، مليح، غرو، مختار، حير براى خوشگذرانى بنا كرده بود كه هر كدام هزاران ميليون درهم خرج برداشته و مورخان به تفصيل از آنها ياد كرده اند. (2) متوكل تصميم گرفت پسرش " عبد الله معتز " را ختنه كند و براى اين منظور تشريفات بسيار پر خرج و سرسام آورى به راه انداخت كه مورخان به تفصيل نوشته اند و ما به گوشه‌هايى از آن اشاره مىكنيم:
فرشى را كه طول آن يكصد ذراع و عرض آن نيز پنجاه ذراع بود، براى تالار قصر كه داراى همين ابعاد بود، تهيه كردند و براى پذيرايى از مدعوين چهار هزار صندلى از طلا و مرصع به جواهر در تالار قصر چيدند!
به فرمان متوكل بيست ميليون درهم كه براى نثار، آماده شده بود، بر سر زنان و خدام و حاشيه نشينان نثار كردند! و يك ميليون درهم كه روى آنها عنوان جشن و مراسم ختنه كنان حك شده بود، بر سر آرايشگر و ختنه‌ كننده و غلامان و پيشكاران مخصوص، نثار كردند!
آن روز از ختنه كنندهء معتز پرسيدند كه تا موقع صرف غذا، چه مبلغى عائد تو شده؟
گفت: هشتاد و چند هزار دينار غير از اشياى زرين و انگشترى و جواهر! كه عايد او شده بود.
وقتى كه صورت مخارج جشن " ختنه كنان " به متوكل تسليم شد، بالغ بر هشتاد و شش ميليون درهم شده بود!! (3) اينها گوشه‌هايى از خوشگذرانيها و ولخرجيهاى متوكل از محل بيت المال بود، و اگر نه
شرح بزمها وعياشيهاى او در اين بحث فشرده نمىگنجد. تنها در اينجا اضافه مىكنيم كه " سيوطى " مىنويسد: او چهار هزار كنيز در كاخ خود داشت كه از همهء آنها كام جسته بود! (1) " مسعودى "، مورخ نامدار، مىگويد: در هيچ زمان و هيچ عصرى، مانند دوران حكومت متوكل، پول خرج نمى شد! (2) يك سند تاريخى " ابوبكر خوارزمى "، نويسندهء بزرگ عصر آل بويه (م 383 يا 393)، طى نامه اى كه در آن، سختگيريهاى عباسيان نسبت به شيعيان و مظلوميت سادات و شيعيان را شرح مىدهد، انگشت روى جنايتهاى متوكل مىگذارد و از اين جشن ننگين نيز ياد مىكند.
پيشوايى از پيشوايان هدايت و سيدى از سادات خاندان نبوت از دنيا مىرود، كسى جنازهء او را تشييع نمى كند و قبر او گچكارى نمى شود، اما چون دلقك مسخره باز و بازيگرى از آل عباس بميرد تمام عدول (عدول دارالقضاء) و قاضيان در تشييع جنازهء او حاضر مىشوند و قائدان و واليان براى او مجلس عزادارى به پا مىدارند! دهريان وسوفسطائيان از شر ايشان (آل عباس) در امانند، ليكن آنها هر كس را شيعه بدانند به قتل مىرسانند. هر كس نام پسرش را " على " بگذارد، خونش را مىريزند. شاعر شيعه چون در مناقب وصى و معجزات نبى شعر بگويد، زبانش را مىبرند و ديوانش را پاره مىكنند.
هارون، پسر خيزران (مقصود واثق خليفه است) و جعفر متوكل در صورتى به كسى عطا مىكردند و بخشش مىنمودند كه به آل ابى طالب دشنام گويد، مانند عبد الله بن مصعب زبيرى ووهب بن وهب بحترى ومروان بن ابى حفصهء اموى وعبد الملك بن قريب اصمعى وبكار بن عبد الله زبيرى. مدت هزار ماه در منبرها به أمير المؤمنين ناسزا گفتند (مقصود مدت حكومت بنى اميه است) اما ما در وصايت او شك به خود راه نداديم.
علويان را از يك وعده خوراك، منع مىكنند، در حالى كه خراج مصر و اهواز و صدقات حرمين شريفين وحجاز به مصرف خنياگرانى از قبيل: ابن ابى مريم مدنى و ابراهيم موصلى وابن جامع سهمى و زلزل ضارب وبرصوما زامر (سرنازن، نى زن) مىرسد. متوكل عباسى دوازده هزار كنيز داشت! اما سيدى از سادات اهل بيت (عليه السلام)، فقط يك كنيز (خدمتكار) زنگى يا سندى دارا بود.
اموال خالص و پاكيزهء خراج، به دلقكها و مهمانيهاى مربوط به ختنهء اطفال، به سگ‌بازان و بوزينه داران، به مخارق و علويهء خنياگر و به زرزر وعمرو بن بانهء بازيگر، منحصر شده است! يك وعده خوراك و يك جرعه آب را از اولاد فاطمه (عليه السلام) دريغ مىدارند. قومى كه خمس بر آنان حلال و صدقه بر آنان حرام است و گرامى داشتن و دوستى، نسبت به ايشان واجب است، از فقر، مشرف به هلاك هستند، يكى شمشير خود را گرو مىگذارد و ديگرى جامه‌اش را مىفروشد، آنان گناهى ندارند جز اينكه جدشان نبى، پدرشان وصى، مادرشان فاطمه، مادر مادرشان خديجه، مذهبشان ايمان به خدا و راهنمايشان قرآن است. من چه بگويم دربارهء قومى كه تربت و قبر امام حسين (عليه السلام) را شخم زدند و در محل آن زراعت كاشتند و زائران قبرش را به شهرها تبعيد نمودند.... (1) امام هادى (عليه السلام) و مكتبهاى كلامى در عصر امام هادى (عليه السلام) مكاتب عقيدتى متعددى همچون " معتزله " و " اشاعره " رواج يافته و آراء و نظريات كلامى فراوانى در جامعهء اسلامى پديد آمده بود و بازار مباحثى همچون جبر، تفويض، امكان يا عدم امكان رؤيت خدا، جسميت خدا، و امثال اينها بسيار داغ بود، از اين رو گاه امام در برابر سوالاتى قرار مىگرفت كه پيدا بود از اين گونه آراء و نظريات
سرچشمه گرفته است. نفوذ آراء و نظريات باطل از اين راه در محافل شيعه، ضرورت هدايت و رهبرى فكرى شيعيان را از سوى امام شدت مىبخشيد، از اين رو پيشواى دهم طى مناظرات و مكاتبات خود، بى‌پايگى مكاتب و آراء و نظريات باطل همچون جبرگرائى و جسميت خدا و... را با استدلالهاى روشن و قاطع اثبات مىنمود و مكتب اصيل اسلام را پيراسته از هر گونه تحريف و تفكر باطل، به جامعه، عرضه مىكرد، و اين يكى از جلوه هاى عظمت علمى آن برزگوار بود. (1) مطالعه و بررسى حيات علمى امام، نشان مىدهد كه اكثر مناظرات امام هادى (عليه السلام) پيرامون اين گونه موضوعات كلامى بوده و روايات متعددى از آن حضرت در اين زمينه نقل شده است كه برترى مبانى اعتقادى شيعه را به روشنى ثابت مىكند. به عنوان نمونه مىتوان از نامهء مفصل امام ياد كرد كه در پاسخ سوال مردم اهواز دربارهء موضوع " جبر " و " تفويض " نگاشته وطى آن با بيان روشن و استدلال قاطع، نظريهء درست را كه نه جبر است و نه تفويض، اثبات كرده است. (2) ولى چون اين بحثها از موضوع اين كتاب كه بيشتر جنبهء تاريخى دارد، خارج است، از توضيح و تفصيل آن صرفنظر مىكنيم. فقط نمونه‌هايى ذكر مىكنيم:
مبارزهء با غلات از جمله گروههاى باطل و منحرفى كه در دوران امامت امام هادى (عليه السلام) فعال بودند، گروه غلات را بايد نام برد كه افكار و عقايد پوچ ومنحط و بى اساسى داشتند و خود را شيعه وانمود مىكردند. آنان دربارهء امام غلو نموده براى او مقام الوهيت قائل مىشدند و گاهى نيز خود را منصوب از طرف امام، قلمداد مىكردند و به دين وسيله موجبات بدنامى شيعيان را در ميان فرقه هاى ديگر فراهم مىكردند. امام هادى (عليه السلام) از اين گروه اظهار
تبرى نموده و با آنان مبارزه مىكرد و تلاش مىنمود كه با طرد آنان، اجازه ندهد لكهء ننگى بر دامن تشيع بنشيند.
شايد بتوان گفت: علت پيدايش اعتقادات افراطى آنان، و ساير عقايد پوچ و بى اساس، امور زير بوده است:
الف) كرامتها، آگاهى غيبى و ديگر امور خارق العاده اى كه از امام مشاهده مىشد و اين گروه كه قادر به توجيه وتحليل صحيح و پختهء اين گونه مسائل نبودند، آنها را دستاويز خرافات و بدعتها و حركتهاى ضد اسلامى قرار مىدادند.
ب) اين گروه منحرف، مىخواستند قيود و حدود و ضوابط اسلامى را زير پا گذاشته، طبق ميلها و هوسهاى خود رفتار كنند، از اين رو تمام محرمات اسلامى را حلال مىشمردند.
ج) چشم طمع به اموال مردم دوخته بودند و مىخواستند وجوهى را كه شيعيان به ائمه مىپرداختند به چنگ آورند.
در هر حال غلات گروه خطرناك و گمراه كننده اى بودند كه سران آنان افرادى همچون اشخاص زير بودند:
1. على بن حسكهء قمى.
2. قاسم يقطينى.
3. حسن بن محمد بن باباى قمى.
4. محمد بن نصير فهرى.
5. فارس بن حاتم.
به عنوان نمونه، عقيدهء على بن حسكه بدين قرار بود:
الف) امام هادى (عليه السلام) خدا و خالق و مدبر جهان هستى است!
ب) ابن حسكهء، نبى و فرستاده از جانب امام براى هدايت مردم است!
ج) هيچ كدام از فرائض اسلامى از قبيل زكات، حج، روزه و... واجب نيست!
محمد بن نصير فهرى نيز مىگفت:
الف) امام هادى (عليه السلام) خالق و پروردگار جهان است!
ب) ازدواج با محارم از قبيل مادر، دختر، و خواهر، جايز است!
ج) لواط جايز، و يكى از راههاى إعمال شهوت است كه خداوند آن را حرام نكرده است!
د) ارواح مردگان در كالبد آيندگان، حلول مىكند (تناسخ)!
امام (عليه السلام) دهم طى نامه‌ها و پاسخهايى كه به سؤالات شيعيان در اين باره مىداد، اين گروه را منحرف و كافر معرفى مىكرد و به شيعيان توصيه مىنمود كه از آنان دورى و تبرى جويند.
امام (عليه السلام) در پاسخ سؤال يكى از شيعيان دربارهء " ابن حسكه " و عقايد باطل او، چنين نوشت:
" ابن حسكه، كه لعنت خدا بر او باد! دروغ گفته است، من او را از دوستان و پيروان خود نمى دانم، او را چه شده است؟ خدا لعنتش كند! سوگند به خدا، پروردگار، محمد (صلى الله عليه وآله) و پيامبران پيش از او را جز به آيين يكتاپرستى و امر به نماز و زكات و حج و ولايت نفرستاده است و محمد (صلى الله عليه وآله) جز به سوى خداى يكتاى بى همتا، دعوت نكرده است. ما جانشينان او نيز بندگان خداييم و به او شرك نمىورزيم. اگر او را اطاعت كنيم، مشمول رحمت او خواهيم بود و چنانچه از فرمانش سرپيچى نماييم، گرفتار كيفرش خواهيم شد. ما بر خدا حجتى نداريم، بلكه اين خدا است كه بر ما و بر تمامى آفريده‌هايش، حجت دارد.
من از كسى كه چنين سخنانى مىگويد، بيزارى مىجويم و از چنين گفتارى به خدا پناه مىبرم، شما نيز از آنان دورى گزينيد و آنان را در فشار و سختى قرار دهيد و چنانچه به يكى از آنان دسترسى پيدا كرديد، سرش را با سنگ بشكنيد. (1) امام (عليه السلام) ضمن نامه اى به " عبيدى " از فهرى وابن باباى قمى نيز بيزارى جسته در بارهء آن دو، چنين نوشت:
من از فهرى (محمد بن نصير) و حسن بن محمد بن باباى قمى بيزارى مىجويم و تو و تمام شيعيان را از فتنهء او، بر حذر مىدارم و آنان را لعن مىكنم. اين دو تن، مال مردم را بنام ما مىخورند و فتنه انگيز و مزاحم هستند. خداوند آنان را عذاب كند و گرفتار فتنه سازد.
" ابن بابا " گمان برده كه من او را به نبوت برانگيخته ام و او " باب " من است!
خداوند او را لعنت كند! شيطان بر او مسلط شده و او را گمراه ساخته است. اگر توانستى سر او را با سنگ بشكن! او مرا آزار داده است، خداوند در دنيا و آخرت او را معذب سازد. (1) " فارس بن حاتم " نيز كه گفتيم يكى از رهبران غلات بود، از طرف امام مورد لعن و تكذيب قرار گرفت، و در اختلافى كه بين او و " على بن جعفر " (2) پيش آمده بود، على را مورد تأييد قرار داد. انحرافها و بدعتها و گمراهسازيهاى فارس به قدرى زياد بود كه امام دستور قتل او را صادر نمود و بهشت را براى قاتل او تضمين كرد و نوشت:
" فارس " به اسم من دست به كارهايى مىزند و مردم را فريب مىدهد و آنان را به بدعت در دين، فرا مىخواند. خون او براى هر كس كه او را بكشد، هدر است. كيست كه با كشتن او مرا راحت كند؟ من در مقابل، بهشت را براى او تضمين مىكنم.
يكى از ياران امام بنام " جنيد " فرمان آن حضرت را دربارهء او اجرا كرد و با قتل او جامعهء اسلامى را از شر او راحت ساخت ". (3) فتنهء خلق قرآن يكى از مهمترين و داغ‌ترين جريانهاى فكرى و عقيدتى در دوران امام هادى (عليه السلام) جنجال و كشمكش شديد بر سر مخلوق بودن يا مخلوق نبودن قرآن بود.
گروه " معتزله " كه عقل گراى افراطى بودند و در مسائل عقيدتى، كند وكاو عقلى بيش از حد مىكردند، مسئلهء " مخلوق " و " حادث " بودن قرآن را در ارتباط با صفات خدا مطرح مىكردند و با " قديم " بودن قرآن كه گروه " اشاعره " و اهل حديث از آن جانبدارى مىكردند، به مخالفت برخاستند و درگيرى بين طرفداران اين دو بينش اعتقادى رخ داد.
به گفتهء اهل تحقيق، بحث پيرامون مخلوق بودن قرآن، از اواخر حكومت بنى اميه آغاز گرديد (اوائل قرن دوم هجرى) و نخستين كسى كه اين بحث را در محافل اسلامى مطرح كرد، " جعد بن درهم "، معلم " مروان بن محمد " آخرين خليفهء اموى، بود. او اين فكر را از " ابان بن سمعان "، و " ابان " نيز از " طالوت بن اعصم " يهودى فرا گرفته بود.
" جعد " پس از طرح اين بحث مورد تعقيب قرار گرفت و به كوفه فرار كرد و در آنجا اين نظريه را به " جهم بن صفوان ترمذى " منتقل كرد. (1) برخى بر اين باورند كه اعتقاد به قديم بودن قرآن از مسيحيت به جامعهء اسلامى نفوذ كرده بود، زيرا آنان " مسيح " را " كلمة الله " مىدانستند و در نتيجه، كلام خدا - كه از خداست - از نظر آنان " قديم " شناخته مىشد.
مؤيد اين نظريه اين است كه مأمون در بخشنامه‌اى كه در اين مورد به " اسحاق بن ابراهيم " حاكم بغداد نوشت، " اشاعره " را متهم كرد كه در مورد قرآن، همچون سخنان مسيحيان در مورد حضرت عيسى، سخن مىگويند.
در هر حال در زمان خلافت " هارون "، " بشر مريسى "، كه گفته مىشود يهودى تبار بوده، اين بحث را دنبال كرد و مدت چهل سال به ترويج فكر مخلوق بودن قرآن پرداخت و چون روزى شنيد كه هارون سخنان او را شنيده و وى را غيابا به مرگ تهديد كرده است، متوارى شد.
اين بحث همچنان بين دو گروه مطرح بود تا آنكه " مأمون " به آن دامن زد و آتش اختلاف را شعله‌ورتر كرد. او كه فردى دانشمند و مطلع، آشنا به فلسفه وفقه و ادبيات عرب، و اهل بحث و مناظره و دقت علمى بود، از همان زمان جوانى به اعتزال گرايش داشت و از " مخلوق " بودن قرآن جانبدارى مىكرد. فقها و اهل حديث مىترسيدند مبادا وى خليفه شود و اين عقيده را ترويج كند، به حدى كه " فضيل بن عياض " علنا مىگفت: " من از خدا براى هارون طول عمر مىخواهم تا از شر خلافت مأمون راحت باشم! " (1) حدس آنان درست بود. مأمون پس از رسيدن به قدرت، رسما از " معتزله " و در نتيجه از نظريهء مخلوق بودن قرآن طرفدارى كرد و آن را عقيدهء رسمى دولت اعلام نمود و قدرت دولت را جهت سركوبى مخالفان اين نظريه به كار گرفت. و چون مخالفان كه در آن زمان اهل سنت ناميده مىشدند، مقاومت نشان دادند، بحران به اوج خود رسيد و جريان از حد بحث علمى و مذهبى خارج شد و به يك بحث جنجالى وحاد عقيدتى - سياسى تبديل گرديد و سخن روز شد و همه جا حتى در ميان عوام با حرارت مطرح گشت.
مأمون در سال 218 قمرى، فرمانى خطاب به " اسحاق بن ابراهيم "، حاكم بغداد، صادر كرد كه بايد تمام قضات و شهود و محدثان و مقامات دولتى مورد آزمايش قرار گيرند، هر كس معتقد به خلق قرآن باشد، در كار خود ابقا شود و گرنه از كار بر كنار گردد (2). اين كار كه در واقع نوعى تفتيش عقايد بود، در تاريخ، به عنوان " محنة القرآن " (3) مشهور شده است.
كسى كه مأمون - و پس از او معتصم وواثق عباسى - را به اين كار تشويق مىكرد، " ابن ابى دؤاد "، قاضى مشهور دربار عباسى بد كه پس از بركنارى " يحيى بن اكثم " قاضى القضاة شده بود. او كه از شهرت و آوازهء بلند علمى برخوردار بود و در بذل و بخشش و ميزان نفوذ و قدرت در دربار عباسى با برامكه مقايسه مىشد، در " محنة القرآن " نقش
مهمى داشت و از اين رو برخى تصور كرده اند كه بنيانگذار اين نظريه او بوده است (كه ديديم چنين نيست).
در هر حال سختگيرى دولت عباسى به جايى رسيد كه مخالفان مورد شكنجه و آزار قرار گرفتند و زندآنها پر از آنان گرديد. " احمد بن حنبل " كه در دفاع از عقيدهء خويش پافشارى مىكرد، تازيانه خورد! (1) و در زمان حكومت " واثق "، " احمد بن نصر خزاعى " به قتل رسيد و " يوسف بن يحيى بريطى "، شاگرد شافعى، مورد شكنجه قرار گرفت و در زندان مصر درگذشت.
" يعقوبى " در اين باره داستان عجيبى نقل مىكند. وى مىنويسد:
" امپراتور روم به واثق خليفهء عباسى نامه نوشت و به او خبر داد كه اسيران بسيار از مسلمانان در اختيار دارد، اگر خليفه در مقابل آنها فديه (سربها) دهد، او حاضر است اسيران مسلمان را آزاد كند. واثق اين پيشنهاد را پذيرفت و نمايندگانى به مرز فرستاد.
نمايندگان خليفه اسيران را يك يك تحويل مىگرفتند و عقيدهء آنان را در بارهء مخلوق بودن قرآن مىپرسيدند، و تنها كسانى را كه به اين سؤال جواب مثبت مىدادند، مىپذيرفتند و لباس و پول در اختيارشان قرار مىدادند! " (2) اين سختگيريها سبب نفرت مردم از معتزله گرديد، لذا وقتى كه " متوكل عباسى " به خلافت رسيد، جانب اهل حديث را گرفت و به " محنة القرآن " خاتمه داد. ولى اين بحث فورا از رونق نيفتاد و تا مدتها در جامعهء اسلامى مطرح بود. (3) 4. منتصر:
فرزند متوكل پس از كشته شدن پدر، در ماه شوال سال 247 به جاى او نشست، و قصر
" جعفرى " را مقر خود قرار داد، همان قصرى كه در آن متوكل به دست تروريستهاى تعليم ديدهء پسر خود، كشته شده بود ولى پس از هفت روز دستور داد آن كاخ را ويران سازند.
مىگويند آن قصر همان محلى بوده است كه " شيرويه " پدرش " پرويز " را در آن قصر كشته بود. (1) از جمله اقدامات مفيد منتصر اين بود كه دستور پدر را در مورد ممانعت از زيارت قبور شهداى كربلا را لغو كرد و دستور داد فدك را به فرزندان حسن وحسين (عليه السلام) باز گردانند و اوقاف آل ابى طالب را آزاد سازند و كسى متعرض شيعيان و دوستداران على (عليه السلام) نگردد و براى علويان در مدينه، اموالى فرستاد تا در ميان آنان تقسيم گردد. وى مردى سخاوت پيشه و عدالت گستر بود ولى مدت حكومتش بيش از شش ماه طول نكشيد تا اينكه در ماه ربيع الاول سال 248 با اجل طبيعى از دنيا رفت و برخى معتقدند كه او را با زهر مسموم كردند.
5. مستعين:
مستعين پسر معتصم پس از در گذشت منتصر، به عنوان دوازدهمين خليفهء عباسى به سال 248 [در همان روز درگذشت خليفه قبلى] به جاى وى نشست و 3 سال و 8 ماه حكومت نمود و در پايان كار با اختيار و انتخاب خود، حكومت را به معتز، پسر متوكل، سپرد و از حكومت كناره گرفت. برخى مىگويند، اين كناره گيرى در اثر فشار وزور تركها بود كه خواستار حكومت فرزند متوكل بودند. او مردى عاطل و باطل و شهوت ران و فاسد بود. وزراء و منشيان خود را از تركها انتخاب كرده بود كه در پايان كار هم، قتل وى در سال 252 به سن 25 سالگى به دست همان تركهاى نازپرورده، صورت گرفت.
قيام كوفه در آغاز حكومت مستعين جمعى از مردم كوفه به رهبرى يكى از نوادگان جعفر طيار به نام يحيى فرزند عمر طالبى، قيام نمودند ولى سپاه خليفه بر آنان پيروز شد و جسد
يحيى را كه در اين قيام خونين، كشته شده بود به بغداد بردند و احساسات مردم را با كشتن او منكوب ساختند. با همهء اينها مراثى و نوحه‌هاى فراوانى در سوگ يحيى سروده شد، چون او به عنوان يك پايگاه بزرگ علويان شمرده مىشد و سرپرستى ايتام و درماندگان را به دوش مىكشيد. (1) قيام مردم طبرستان در سال 250 هجرى در دومين سال حكومت مستعين، مردم مازندران به رهبرى حسن بن زيد از نوادگان امام حسن مجتبى (عليه السلام) قيام كردند و بر مازندران مسلط گرديدند و آن دو منطقهء حاصل‌خيز را تا سال 270 در دست داشتند. قيامهاى ديگرى هم در اثر ظلم و بى‌لياقتى وى، در ديگر نقاط كشور، مانند: رى، قزوين و نيشابور صورت مىگرفت.
6. معتز:
وى در زندان مستعين به سر مىبرد. با زور و فشار تركها آزاد شد و پس از خلع، مستعين در سال 251 به حكومت رسيد و نخستين اقدامى كه كرد خليفهء مخلوع را به زندان افكند و آنگاه، به دستور او سر از تنش جدا كردند و بدنش را به جاده عمومى افكندند و جمعى از عابرين او را دفن كردند.
معتز كه به هنگام جلوس بر اريكهء سلطنت 18 ساله بود پس از 4 سال و 6 ماه حكومت در ماه رجب 255 خود را از خلافت خلع نمود و پس از آن شش روز زنده بود و سرانجام در سال 255 اتراك، دژبان مخصوص خودش، او را با زجر و شكنجه كشت و با زور، آب نمك در حلقش ريخت و در حمام محبوس كرد تا از تشنگى جان داد.
دوران زندگى و پيشوائى امام هادى (عليه السلام) بيشتر در عهد خلفاى اخير بود و در دوران حكومت معتز بود كه آن حضرت به جهان باقى شتافت.
تبعيد از مدينه خلفاى عباسى عموما از توجه معنوى مردم، نسبت به خاندان رسالت، هميشه در بيم و
هراس به سر مىبردند چون مشاهده مىكردند كه مردم با طيب خاطر و علاقهء قلبى بدون انتظار پاداش مادى و دنيوى، از فرمانها و دستورهاى آن خاندان، اطاعت نموده و عشق و علاقهء فراوانى به آن دودمان نثار مىكردند.
در عصر متوكل عباسى، تسلسل رهبرى اين خاندان، به امام هادى (عليه السلام) منتهى گرديده بود. چاپلوسان و متملقين خليفه به اطلاع او رساندند كه بعيد نيست على بن محمد روزى، قصد انقلاب و كودتا داشته باشد و از اين همه محبت مردم به ضرر دستگاه خلافت، استفاده نمايد و هيچ بعيد نيست كه از هم اكنون اسلحه و تداركات آن را تهيه و آماده سازد و طبيعى است در چنين صورتى نامه‌ها و مكاتبات و اسناد گويائى كه حاكى از اين گونه روابط بوده باشد در بايگانى منزل او وجود داشته باشد. اين قبيل فتنه گريهاى ناروا و تحريكات سوء اطرافيان، متوكل را بر‌انگيخت كه امام (عليه السلام) را از مدينه به سامرا بياورد و در حقيقت تحت نظر داشته باشد.
حركت به سوى سامراء متوكل به يكى از امراى لشكر خود، به نام " يحيى بن هرثمه " مأموريت جلب و تبعيد امام را داد و او را با 300 سرباز عازم مدينه نمود، از روى سياست، نامه اى در كمال احترام و توقير به آن حضرت نوشت كه مورخان تاريخ نگارش آن را سال 242 هجرى تعيين كرده اند، در آن زمان امام در سن 20 سالگى بوده است. (1) متن نامهء دعوت اينك ترجمه متن نامهء دعوت آورده مىشود تا خوانندگان به خضوع و تملق فريبندهء متوكل پىببرند.
" به نام خدا، پس از حمد و ثناى الهى، أمير المؤمنين (متوكل) خوب شما را مىشناسد، با شخصيت، و بزرگوارى و نسبت وقرابت شما با رسول خدا (ص) آشنا است، تنها هدف او جلب رضايت و خشنودى خداوند عالم و شما خاندان رسالت مىباشد. اينك
دستور داده اند كه طبق درخواست فرماندار و فرمانده جنگ و امام جمعه شهر مدينه، عبد الله فرزند محمد را كه مرتكب خلاف و اهانت در مورد شما گرديده است از مقام خود معزول، و به جاى او محمد بن فضل منصوب شود. او دستور كامل دارد كه در تعظيم و تكريم و فرمانبردارى از اوامر و دستورهاى شما نهايت سعى و تلاش را داشته باشد تا بدان وسيله به خدا و رسول و أمير المؤمنين تقرب جويد. ما مشتاق زيارت شما هستيم تا تجديد عهدى، صورت گيرد. اگر اين دعوت ما، مورد پذيرش و علاقهء شما باشد مىتوانيد با همهء اهل و عيال و دوستان و علاقه مندان خود، به سوى ما حركت كنيد.
در مسير راه هر كجا دل شما خواست همانجا رحل اقامت افكنيد و خودتان برنامهء سفر خود را در اختيار داشته باشيد. و اگر خواسته باشيد كه خدمتگزار مخصوص ما " يحيى فرزند هرثمه " و سربازان زيردست او با شما و در ملازمت ركاب باشند و در طول راه به خدمتگزارى شما مفتخر گردند، مانعى از طرف ما نيست. چون احترام شما لازم و شما از محبوب ترين و نزديكترين افراد، پيش ما هستيد. والسلام عليكم ورحمة الله وبركاته " اين نامه كه به تاريخ 242 هجرى با انشاء كاتب مخصوص خليفه، " ابراهيم بن عباس " به رشته تحرير در آمده است در ظاهر امر، حاكى از ادب و احترام خليفه است ولى در حقيقت امر، دستور جلب و احضار آن حضرت مىباشد چون از استقبال سرد و برنامه‌هاى بعدى كه ترتيب داده بودند، حقيقت امر روشن گرديد كه در جاى خود شرح داده شده است.
پس از دريافت اين نامه بود كه امام هادى (عليه السلام) به اتفاق فرزندان و اهل و عيال كه در ميان آنان فرزند عزيزش حسن بن على هم بود، از حجاز به عراق، مقر خليفه، حركت كرد و وارد شهر سامراء گرديد.
خليفه عباسى در ظاهر امر از آن حضرت استقبال و احترام به جا آورد ولى در باطن مىخواست او را تحقير نمايد، چنان كه مورخان نوشته اند:
همگام ورود امام (عليه السلام) به عنوان آنكه هنوز محل مناسبى، تدارك ديده نشده است، آن حضرت را چند روز در كاروانسراى " صعاليك " جا داد و بارها در خارج از فرصتهاى
مناسب، ايشان را احضار يا دستور تفتيش خانه و منزلش را داد كه در يكى از آن تفتيش هاى بى جا، هنگامى كه مأمور تجسس، از گردش بى هدف خود، نتيجه نمى گيرد از امام (عليه السلام) پوزش مىطلبد و منطق مأموران ناحق را تكرار مىكند و مىگويد: بسيار معذرت مىخواهم كه بدون اجازه وارد منزل شما شده و باعث اذيت شما، گرديدم ولى چه كنم من مأمورم و معذور!
امام منطق او را تصديق نكرد، بلكه آيه اى را بر زبان جارى ساخت كه وظيفهء چنين مأموريت نامعذور را روشن مىسازد و چنين تلاوت فرمودند: " و سيعلم الذين ظلموا أى منقلب ينقلبون ". (1) يعنى: ستمگران هر چه زودتر به سزاى اعمال و كردارهاى خود، خواهند رسيد و معلوم نيست كه در كدام وادى از واديهاى دوزخ، سرگردان و حيران خواهند بود.
هرثمه گزارش مىدهد " يحيى فرزند هرثمه " كه مأمور جلب امام از حجاز بود در ضمن شرح وقايع سفر خود چنين گزارش مىدهد: " روزى كه متوكل به من مأموريت داد تا وسايل جلب و دعوت امام هادى را از مدينه به سامراء فراهم سازم، و عامل اين تصميم ناگهانى بر اساس گزارشها و اخبار گوناگونى بود كه مرتب به گوش متوكل مىرسيد، من نخست در مدينه به سراغ خانه امام هادى (عليه السلام) رفتم. هنگامى كه وارد منزل گشتم و خاندان امام، از جريان آگاهى يافتند، اضطراب و ناراحتى فوق العاده در خاندان امام پديدار گشت به حدى كه تا آن روز با چنين اضطراب و ناراحتى و سر و صدا رو به رو نگشته بودم، شروع به آرام ساختن آنان كردم و سوگند ياد كردم كه نظر سوء و جسارتى دربارهء شخص امام ندارم، سپس مشغول تفتيش و جستجوى منزل گرديدم در اطاق نشيمن امام، جز قرآن و كتاب دعا، چيز ديگرى پيدا نكردم امام را از منزل، بيرون آوردند و خدمتگزارى او را، تا محل اقامت خليفه، خودم به عهده گرفتم.
روزى در هواى صاف و آفتابى، امام را مشاهده كردم كه روى مركب خود، پوشاكى با خود حمل مىكند. دم اسب خود را گره زده و آمادهء حركت است. از مشاهدهء اين عمل او، به تعجب و شگفتى افتادم، لحظاتى سپرى نشده بود كه ابرى بالاى سر ما، پديدار گشت و باران شديدى ما را فرا گرفت كه كمتر مانند آن را به ياد داشتم.
امام رو به سوى من گرداند و فرمود: مىدانستم شما از اين عمل و رفتار من به تعجب و شگفتى افتاده ايد، ولى آنچه من مىدانستم بر شما مجهول و نامعلوم بود. من در صحرا رشد و نمو كرده ام و جريان بادهائى را كه پشت سر آنها باران مىبارد مىشناسم.
يحيى بن هرثمه گويد: هنگامى كه به عراق رسيدم، در شهر بغداد، نخستين بار با اسحاق فرزند ابراهيم طاطرى ملاقات كردم. او مقام و منزلت امام را به من شناساند و گفت:
يحيى آيا مىدانى كه اين شخص، فرزند برومند رسول خدا (صلى الله عليه وآله) است؟ اگر روزى تو را متوكل، مأمور قتل و كشتن او نمايد و تو را بر اين امر ترغيب نمايد، بدان! كه خون‌خواه و دشمن تو شخص پيامبر اسلام (صلى الله عليه وآله) خواهد بود.
در پاسخ او گفتم به خدا قسم! من تا حال جز نيكى و خوبى از او نديده‌ام و انگيزه‌اى هم نمى بينم كه مرا به چنين امرى وادار سازد.
هنگامى كه از بغداد وارد سامرا شديم من براى " وصيف تركى " داستانهاى راه را تعريف كردم، او هم سفارش كرد كه اگر يك مو از سر امام هادى (عليه السلام) كم شود، من خودم خواهان و مدعى آن خواهم بود. من از گفتار و سفارش هر دو شخص به تعجب افتادم و با خود حدس زدم كه مسائلى در جريان است كه من از آن اطلاع ندارم. وقتى به حضور متوكل رسيدم و گزارش راه را به اطلاع او رساندم متوكل از امام تجليل و احترام شايانى به جا آورد ". (1) در زندان متوكل داستان زندانى شدن طرفداران حق و مدافعين واقعى توده‌ها و انسانهاى رنج ديده،
مسألة ى تازه و امر غريبى نيست، بلكه در مدارج تكاملى آنان، يكى از شرائط ابتدائى و الفباى آغازين، شمرده مىشود از اين رو در بيوگرافى اغلب مردان بزرگ و پيشوايان معصوم (عليه السلام)، حبس و زندان و تبعيد و شكنجه در مراحل نخستين زندگى آنان، واقع شده است و با توجه به تكرار آن، يك ناظر بى طرف گمان مىكند كه يكى از مراحل پيشبرد هدف، طى كردن همين دوره‌ها و اين ناملايمات بوده است و اين بدعت از آغاز حكومت عباسيان به چشم مى‌خورد كه زندانهاى متوالى امام هفتم، و تبعيد و انتقال امام هشتم، و تبعيد امام جواد (عليه السلام) و حبس امام هادى و زندانهاى مكرر امام حسن عسكرى (عليه السلام)، شاهد گوياى اين نوع شكنجه هاى بدعت آميز دورهء خلافت عباسى، به شمار مىرود.
اگر زندانى شدن اغلب مردم، روى مسائل مالى و اقتصادى يا داعيه‌هاى جنگ و خونريزى بوده باشد، زندانهاى مورد گفتگوى ما، به خاطر بيدار ساختن افكار خفته، و ارشاد و هدايت گمراهان، و مبارزه و جدال با ستم و بيدادگرى ستمكاران بوده است.
از اين رو در تاريخ زندگى امام هادى (عليه السلام) نيز چند بار با زندانى شدن او مواجه مى گرديم كه يك بار آن را " شيخ صدوق " در " علل الشرايع " و " خصال " با اسناد خود، از صقر فرزند ابى دلف بغدادى نقل كرده است. او مىگويد: " هنگامى كه خبر تبعيد و انتقال امام هادى (عليه السلام) را از مدينه به سامراء شنيدم كه به دستور متوكل صورت گرفته است از بغداد به سامرا رفتم تا از پيشواى خودم كسب اطلاعى نموده باشم. او اجازه داد كه وارد منزل آن حضرت گردم.
از من پرسيد چه كار داشتى كه به سامراء آمدى؟ لابد مىخواهى آقا را زيارت كنى، پس همين جا توقف نما، سپس به يكى از خدمتگزاران خود دستور داد كه مرا به حجره اى كه علوى محبوس در آن نگهدارى مىشد راهنمائى نمايند. هنگامى كه وارد محضر نورانى او شدم ديدم روى حصيرى، نشسته و گودالى در برابرش قرار گرفته است. سؤالاتى نمودم، در پايان كار امام فرمودند: " بيشتر توقف ننمائيد، و برگرديد چون من به آسايش و امن شما، اطمينان ندارم ". (1)
" قطب راوندى " در كتاب " خرائج " دومين بار از حبس امام را چنين مىنگارد، " كه دو سه روز به پايان زندگى نكبت بار متوكل مانده بود، اتفاق افتاده است و امام هادى (عليه السلام) كشتار و قتل او را پيش بينى نموده است ". (1) شكوه و تجلى معنويت " فضل بن احمد " كاتب و منشى مخصوص متوكل گويد: " من با منتصر در حضور متوكل بودم او روى تخت مخصوص خود، جلوس نموده بود كه صحبت از امام هادى (عليه السلام) به ميان آمد. جمعى شروع به سعايت و سخن چينى نمودند و دربارهء آن حضرت، تهمت‌ها و افتراها بستند به حدى كه متوكل را به خشم و غضب واداشتند وى از شدت غضب نمى توانست روى زانو بنشيند از خشم و ناراحتى فرياد برمىآورد: " به خدا قسم آن كسى به دروغ ادعاى امامت و پيشوائى دارد، و بر خلاف سياست من، گام برمىدارد، خواهم كشت... ".
چندين بار اين سخن را تكرار نمود و در همان لحظه، دستور داد كه " فتح بن خاقان " چهار نفر از پيش كاران و مأمورين را براى دستگيرى امام (عليه السلام)، روانهء منزل او كند كه در هر شرائطى باشد، او را به مجلس متوكل بازآورند.
به چهار نفر از جلادان هم دستور داد كه هنگام ورود آماده باشند كه با صدور امر و إشاره او را گردن زنند! امام هادى (عليه السلام) با شكوه و جلال معنوى ويژه اى، وارد مجلس شد در حالى كه از شدت تأثر لبهايش به هم مىخورد ولى بدون هيچ گونه جزع و شكوه‌اى، تا چشم متوكل به سيماى روحانى امام هادى (عليه السلام) افتاد از جاى خود حركت كرد و به استقبال امام، آمد. او را در بغل گرفت و بوسيد و بدون اختيار مرتب مىگفت:
" سرور من! اى فرزند رسول خدا (ص)! اى پسر عمويم! اى شايسته ترين فرد روى زمين! " امام از اين وضع متوكل به تعجب و شگفتى افتاد، و فرمود به خدا پناه مىبريم از اين
اوضاع و پيش آمدها!
متوكل پرسيد: چه عاملى باعث شد كه شما اين وقت به سراغ ما بيائيد؟ امام فرمود: من خودم نيامده ام، مأمورين و فرستادگان شما مرا احضار كرده اند.
متوكل گفت: " عجبا! بى خود به شما دروغ گفته اند و زحمت داده اند، من راضى به ناراحتى شما نبوده ام! " امام فرمود من از اين حوادث و پيش آمدهاى ناگوار، فقط به خداوند متعال، پناهنده هستم. متوكل به فتح بن خاقان (وزير) ومنتصر (وليعهد) وعبيدالله خاقان دستور داد كه از امام مشايعت و بدرقه به عمل آورند و او را تا منزل برسانند و از اين عمل پوزش و معذرت طلبيد. امام به منزل خود بازگشت. نزديكان خليفه پرسيدند: اين چه رفتارى بود كه شما امروز مرتكب شديد؟ اين استقبال و عذرخواهى كجا؟ و آن دستور جلب و احضار شما كجا؟
خليفه رو به مأمورين جلاد خود نمود و پرسيد: چرا به مأموريت خود اقدام نكرديد؟
گفتند تا چشم ما، به صورت وجمال امام افتاد، جلال و عظمت و شكوه معنويت او ما را خيره كرد و بى اختيار شديم و گمان كرديم كه بيش از صدها شمشير زن، در اطراف او صف كشيده اند ومنتظر اقدامات ما هستند ". (1) در مجلس بزم در يكى از شبها هنگامى كه متوكل در مجلس بزم به مى گسارى مشغول بود دستور جلب امام (عليه السلام) را صادر نمود. مأمورين در نيمهء شب، و بدون اطلاع اهل خانه، هنگامى كه همه در بستر گرم خود آرميده بودند، وارد منزل امام شدند تا محل سكونتش را مورد تفتيش و بررسى قرار دهند.
آنان نخست به اطاق اختصاصى، خود امام (عليه السلام) حمله بردند و با چشم خود ديدند كه آن
بزرگوار، اطاق را خالى از اغيار نموده، و در را به روى خود بسته و با لباس مخصوص به روى ريگ و سنگ ريزه نشسته، و به راز و نياز پروردگار عالم پرداخته است. مأمورين، ديگر اطاقها را نيز مورد بازرسى قرار دادند و از آنچه كه مىجستند اثرى نيافتند. ولى در دل شب در برابر ديدگان بيمناك و نگران اهل خانه، خود امام را به حضور متوكل بردند.
موقعى كه امام (عليه السلام) را وارد بر متوكل نمودند، مشاهده نمودند كه او در صدر مجلس بزم قرار گرفته است و در دست خود، گيلاس شراب دارد و مشغول مى گسارى است. امام (عليه السلام) را در كنار او جا دادند، وى با كمال بىشرمى، جام شرابى را كه در دست داشت به امام (عليه السلام) تعارف نمود، امام امتناع ورزيد و فرمود: سوگند به خداوند عالم، شراب هرگز داخل خون و گوشت و بدن من نشده است، مرا از آن معاف دار!
متوكل گفت: پس شعر خوبى براى من بخوان كه خوشحال تر شوم و رونق مجلس ما افزون تر گرداند. امام در پاسخ فرمودند: من اهل شعر نيستم و كمتر از اشعار گذشتگان را حفظ دارم. متوكل گفت: چاره اى نيست، جز آنكه بايد شعر بخوانى!
امام (عليه السلام) شروع به خواندن اشعار عبرت انگيز و هوشدار دهنده اى نمود كه مضمون آنها، اين چنين است:
1. " قله هاى مرتفع را براى خود منزلگاه انتخاب كردند، و مردان مسلح را براى پاسدارى و حفاظت آن منازل، برگزيدند و وسائل ايمنى را از هر جهت فراهم نمودند ولى هيچ كدام از آن تدابير، نتوانستند جلو مرگ مهاجم را بگيرند و آنان را از گزند روزگار، محفوظ نگهدارند ". (1) 2. " آنان پس از گذشت روزگار كوتاه، از آن قله هاى سر به فلك كشيده، و كاخهاى محكم و كوه پايه، به گودالهاى قبر پائين كشيده شده با هزاران بدبختى و فلاكت به آن گودالها فرود آمدند ". (2) 3. " در اين هنگام بود كه فريادى برخاست و بر آنان بانگ زد: كجا رفت آن زينتها؟ كجا
رفت آن تاجها؟ كجا رفت آن شكوه و جلال و شوكتها و طمطراقها؟ " (1) 4. " آرى، كجا رفت؟ آن چهره هاى نازپرورده كه هميشه به ناز و نعمت در پس پرده هاى رنگارنگ، خود را از ديگران ممتاز مىساختند و چهره‌هاى خويشتن را از ديگران، پنهان مىداشتند ". (2) 5. " آخر الأمر، قبر، آنان را رسوا ساخت، و آن چهره هاى متنعم و شاداب، جولانگاه كرمهاى زمين شدند كه بر چهره و روى آنها به حركت در مىآيند ". (3) 6. " آنان مدت درازى دنيا را خوردند، و به كام خود كشيدند ولى امروز همانها كه خورندهء همهء چيزها بودند، خود، خوراك و غذاى زمين و كرمها و حشرات آن شدند! " (4) 7. " چه عمرهاى طولانى را در راه آبادانى منازل، صرف كردند؟ كه آنان را از گزند حوادث مصون دارند ولى با شنيدن بانگ كوچ، آن عمارتها و اهل و عيال و زندگى را ترك گفتند ". (5) 8. " چه بسيار، اموال و ذخائر و اندوخته‌ها كه از خود به جا گذاشتند و با رسيدن اجل، آنها را به دست دشمنان و بدخواهان خود سپرده و كوچيدند ". (6) 9. " منازل و قصرهاى آباد آنان، با گذشت زمان، به تل‌هاى خاك، تبديل يافت و سرنشينان آنها از منازل آباد، به گودالها و حفره‌هاى قبور منتقل گرديدند ". (7) و (8) اشك تمساح صداى امام (عليه السلام) با آن جذبه معنوى و ملكوتى، تا اعماق روح اهل بزم و شراب نفوذ كرد به
حدى كه رئيس آنان، متوكل، جام شراب را محكم به زمين كوبيد و اشكهاى چشمش همانند باران سرازير شد و آن محفل عيش و نوش به مجلس وعظ و اندرز تبديل يافت و متوكل سفاك و سنگ دل به تفقد از وضع زندگى شخصى امام (عليه السلام) پرداخت و همنشينان او نيز، اشك ريختند. متوكل با خضوع و شكستگى كامل از امام پوزش خواست، و او را با احترام تمام، دوباره به منزل خود باز گردانيد. (1) نشانه اى از نفوذ در دلها با وجود آن همه كارشكنى و مبارزهء پنهانى و علنى كه متوكل خليفهء معاصر در مورد نفوذ و محبوبيت امام هادى (عليه السلام) به كار مىبرد و هميشه در صدد خاموش ساختن اين مشعل فروزان الهى بود، باز نفوذ روحانيت و معنويت امام (عليه السلام) روز به روز وسيع تر و گسترده‌تر مىگشت تا حدى كه اشعهء تابناك آن، تا حرمسراى خليفه، پرتو افكنده بود و امامت و پيشوائى واقعى و حقيقى، دلهاى خاندان متوكل را نيز به تسخير خود در آورده بود به حدى كه مادر خليفه، عقيده و اخلاص بى ريا به امام هادى (عليه السلام) داشت و او را مرد شايستهء الهى مىدانست و در عرض حاجت، به پروردگار متعال، امام را وسيله و شافع خود قرار مىداد.
نذر مادر خليفه اغلب مورخين اين واقعه را در زندگى متوكل نوشته اند: " متوكل به بستر بيمارى افتاد و بدن او جراحتى برداشته بود كه اطباى معالج از معالجهء آن فرو ماندند. مادرش دست توسل به درگاه الهى بلند كرد، و با خود نذر كرد كه اگر فرزندش شفا پيدا كند هديه ارزنده‌اى به پيشگاه امام هادى (عليه السلام)، تقديم كنند تا خداوند متعال به احترام آن بزرگوار به پسرش شفا، عنايت كند در عين حال به وزير متوكل نيز دستور داد تا شخصى را به
حضور امام روانه سازد و از وى در مورد علاج پسرش درمان و راه علاج بپرسد. امام هادى (عليه السلام) در پاسخ در خواست او، داروئى را معرفى نمود كه آن را روى جراحت بگذارند، تا با لطف پروردگار بهبود يابد. طبق دستور آن بزرگوار، رفتار كردند و متوكل شفا يافت.
مادرش به عنوان وفا به نذر خود، هزار دينار را در كيسهء چرمى (صره) سر بسته به محضر امام فرستاد. امام هادى (عليه السلام) آن را با همان كيفيت در منزل نگه مىداشت ".
روزى به اطلاع متوكل رساندند كه طبق اطلاع پولهاى فراوانى را در منزل امام هادى (عليه السلام) گزارش مىدهند و شايد او تدارك انقلاب و تظاهر بر ضد شما را داشته باشد.
متوكل كه هميشه منتظر شنيدن چنين خبرى بود، بازرسانى به منزل امام (عليه السلام) گسيل داشت. آنان، شبانه به سراغ منزل رفتند و با گذاشتن پله، از پشت بام به حياط امام رسيدند. آن حضرت دستور فرمودند، تا شمعى روشن سازند تا مأمورين دچار آسيب سقوط، نگردند، و در داخل منزل هم شمعى افروختند تا تمام قسمتهاى منزل مورد بررسى قرار گيرد. مأموران هر چه گشتند كمتر چيزى عائد آنان شد، جز آن كيسهء مهر و موم شده كه مادر متوكل فرستاده بود.
وقتى متوكل در جريان تحقيقات مأمورين قرار گرفت، پس از آگاهى از حقيقت امر، از عمل خود شرمنده و پشيمان گرديد و پولها را دوباره باز گردانيد. (1)
بخش دوم F فضائل و مناقب امام (عليه السلام) در آئينه آراء و افكار
بخش دوم / فضائل و مناقب امام (ع) در آئينه آراء و افكار...
فضائل و مكارم اخلاقى آن بزرگوار آنقدر مىباشد كه كتابها و آثار دوستان را پر ساخته است هر كتابى كه از سوى دوستان تأليف يافته است مالامال از وصف و ثناى امام (عليه السلام) مىباشد. در اينجا مىكوشيم سخنان غير شيعه را در حق آن بزرگوار آورده باشيم چون گفته اند " الفضل ما شهرت به الأعداء "، فضيلت واقعى آنست كه غير دوستان به آن اعتراف نمايند:
1. خيرالدين زركلى (معاصر): صاحب كتاب " الأعلام " مىگويد:
" على فرزند محمد جواد فرزند على بن موسى دهمين پيشواى اماميه، يكى از پرهيزكاران صالح و شايستهء روزگار بود.
در مدينه متولد شد دربارهء او به متوكل سعايت و سخن چينى شد. تا اينكه او را از مدينه به سامراء طلبيد و دستور داد منزل او را مورد تفتيش قرار دهند، ولى مدركى كه بر ضد خليفه بوده باشد در آن پيدا نشد، سپس او را با احترام مخصوص به منزل خود بازگردانيدند ". (1) 2. على بن محمد مالكى: صاحب " الفصول المهمه " (متوفى 855) مىگويد:
" هيچ منقبت و مدحى ذكر نمىشود جز آنكه اصل آن به او منتهى مىگردد. نفس او پاك، اخلاق و رفتار او مهذب، و سيره و رفتار او معتدل بود ". (2) 3. ابوالفداء ابن كثير: صاحب " البداية والنهاية " مىگويد:
" فرزند امام جواد و پدر امام حسن عسكرى مردى زاهد و عابد بود. متوكل او را به سامرا انتقال داد و بيش از 20 سال در آنجا اقامت داشت، و در سال 254 در سامراء در گذشت.
هنگامى كه متوكل او را به مجلس شراب دعوت كرد در پاسخ گفت:
مرا معاف بدار! تا كنون قطره اى از شراب به وجود من وارد نشده است و هرگز شراب با خون و گوشت من، مخلوط نگرديده است ". (1) 4. شمس الدين احمد بن محمد: معروف به " ابن خلكان " (متوفى 681 ه‍. ق) در كتاب " وفيات الأعيان " در اين باره مىگويد:
" ابوالحسن نوهء امام رضا معروف به " عسكرى " يكى از پيشوايان اماميه مىباشد، سعايت كنندگان در مورد او فراوان به متوكل بدگوئى كردند تا آنكه او را از مدينه احضار نمود.
ولادت او، روز 13 رجب 213 و وفات او، در سال 254 اتفاق افتاد ". (2) 5. احمد بن حجر هيثمى: (متوفى 974) صاحب " الصواعق المحرقه " دربارهء آن بزرگوار مىنويسد:
" بدانجهت او را عسكرى گفتند كه حضرتش را از مدينه به سامراء، تبعيد كردند و در محلى سكونت دادند كه آنجا " عسكر " و افراد نظامى نگهدارى مىشد.
وى از نظر علم و دانش و سخاوت، فرزند شايسته و وارث حقيقى پدر بود، متوكل او را در سال 243 از مدينه احضار كرد ". (سپس، داستان اعرابى را كه ده هزار درهم بدهكار بود نقل نموده است كه ما آن را در بخش جود و سخاوت آن بزرگوار آورديم). (3) 6. سبط ابن جوزى: صاحب " تذكرة خواص الامة " مىگويد:
" يحيى بن هرثمه " نقل مىكند:
چند روز پس از انتقال امام هادى (عليه السلام) به سامراء متوكل مريض شد. در حال مرض نذر كرد اگر از مرض شفا يافت پول فراوان تصدق نمايد.
پس از چند روزى شفا يافت. از فقها و علماى شهر سؤال كرد كه چقدر بايد صدقه بدهد؟
و با چه مبلغى نذرش وفا مىشود؟ هيچ كدام از آنان جواب قاطعى نتوانستند بدهند و مبلغ آن را تعيين كنند. شخصى را به حضور على بن محمد (عليه السلام) روانه ساخت و مسأله را مطرح نمود.
امام (عليه السلام) در پاسخ فرمودند: هشتاد و سه در هم تصدق نمايد. متوكل از علت اين حكم پرسيد.
امام (عليه السلام) در جواب فرمودند: " قرآن مجيد تأييدات پروردگار را در جنگهاى اسلامى با صفت " كثير " (فراوان) توصيف مىنمايد. جائى كه مىفرمايد:
" لقد نصركم الله في مواطن كثيرة ويوم حنين " (1) خداوند شما را در جنگ حنين و در موارد فراوانى كمك و يارى داده است " و معلوم است آنچه از جنگها وغزوات پيامبر اسلام اتفاق افتاده است بيشتر از 83 بار نبوده است چون آن بزرگوار 27 بار غزوه (جنگهايى كه خود آن حضرت، حضور داشتند) و 55 بار سريه (جنگهايى كه سپاه اعزام مىفرمودند) اعزام داشته است كه آخرين بار واقعه " حنين " بوده است.
فقها و خود متوكل از اين پاسخ سخت به تعجب و شگفتى افتادند. اموال قابل توجهى را به حضور امام فرستادند.
امام آنها را برگرداند و فرمود اين يك نذر واجب است، در هر موردى كه خواستيد خودتان تصدق نمائيد ".
7. شيخ سليمان بلخى قندوزى: صاحب " ينابيع المودة " (متوفى 1293) مىگويد:
" مسعودى نقل كرده است كه متوكل دستور داد، سه درنده را به حياط كاخ بياورند، سپس از امام هادى (عليه السلام) دعوت كرد تا به ملاقات وى بروند، وقتى وارد حياط گرديد درهاى قصر را بستند.
امام (عليه السلام) در حياط بود و كاخ نشينان تماشاگر بودند. با كمال تعجب مشاهده كردند كه درندگان دور امام را گرفتند و به او خضوع مىكنند، امام با دست و آستين خود، آنان را
مسح و نوازش مىكند.
آنگاه به طرف قصر آمد و ساعتى با متوكل نشست، سپس بازگشت. هنگام خروج، دوباره درندگان همين رفتار را با امام (عليه السلام) انجام دادند.
متوكل سخت تحت تأثير قرار گرفت و جائزه‌اى روانهء امام ساخت.
به متوكل گفتند: تماشا كرديد كه درندگان با پسر عموى شما چگونه رفتار كردند؟ اگر خواستيد، شما هم چنين عملياتى انجام دهيد؟ متوكل در پاسخ گفت آيا شما قتل مرا مىخواهيد؟ سپس دستور داد، اين جريان را در بين مردم فاش نسازند. او در پايان مىافزايد: امام هادى (عليه السلام) در ماه جمادى الاخر سال 254 هجرى در سامراء درگذشت ". (1) 1. امامت و رهبرى در سنين پائين امام هادى (عليه السلام) پس از شهادت پدر گراميش، در سن هشت سالگى بر مسند امامت قرار گرفت، و اين خود از روشن‌ترين كرامات و معجزات است، چرا كه حيازت چنين مقام و مسئوليت خطيرى كه صرفا الهى است نه تنها از كودكان كه حتى از مردان عاقل و بالغ نيز ساخته نيست، و با توجه به اينكه علما و محدثين شيعه پس از شهادت و درگذشت هر يك از ائمه در مسائل گوناگون به امام بعدى، مراجعاتى داشتند، و حتى گاهى او را آزمايش مىكردند، و نيز بزرگان از علويان و اقوام امام كه در سن كمال مىبودند به خانه ى امام رفت و آمد و با او معاشرت داشتند، غير ممكن بود جز به خواست و تأييد خدا و جز در ارتباط با عصمت و علم و قدرت الهى، كودكى بتواند اين مقام و مسند را در دست بگيرد، و به همه ى سؤالات پاسخ صحيح دهد و در مشكلات مردم رهبرى كامل نمايد و بديهى است كه حتى مردم عادى نيز كودك خردسال معمولى را از يك امام آگاه راهبر تميز و تشخيص مىدهند.
2. تكلم به زبان تركى " ابوهاشم جعفرى " مىگويد هنگامى كه " بغا " سردار سپاه واثق، براى دستگيرى اعراب،
از مدينه عبور مىكرد، در مدينه بودم.
امام هادى (عليه السلام) به ما فرمود: برويم تجهيزات اين ترك را ببينيم. بيرون آمديم و توقف كرديم، سپاه آماده ى او از نزد ما گذشتند. و خود ترك رسيد.
امام با او چند كلمه به زبان تركى صبحت كردند. و او از اسب پياده شد و پاى مركوب امام را بوسيد.
ابوهاشم مىگويد ترك را قسم دادم كه با تو چه گفت. ترك پرسيد: اين مرد پيامبر است؟
گفتم: نه.
گفت: مرا به اسمى خواند كه در كوچكى در بلاد ترك به آن ناميده مىشدم و تا اين ساعت هيچكس از آن اطلاع نداشت. (1) 3. هيبت و عظمت امام (عليه السلام) " اشتر علوى " مىگويد:
با پدرم در خانه ى متوكل بوديم، من در آن هنگام طفل بودم، و جماعتى از آل ابى طالب و آل عباس و آل جعفر حضور داشتند، امام هادى (عليه السلام) وارد شد، همه ى آنان كه در خانه ى متوكل بودند به احترام او پياده شدند، آن حضرت داخل خانه شد، و برخى از حاضران به برخى گفتند:
چرا براى اين جوان پياده شويم، نه شريف‌تر از ماست و نه سنش بيشتر است، به خدا سوگند براى او پياده نخواهيم شد!
" ابوهاشم جعفرى " - كه در آنجا حاضر بود - گفت:
به خدا سوگند وقتى او را ببينيد به احترام او با احساس خردى و كوچكى پياده خواهيد شد.
طولى نكشيد كه آن حضرت از منزل متوكل بيرون آمد، چون چشم حاضران به آن گرامى افتاد همگان پياده شدند.
ابوهاشم گفت: مگر نگفتيد پياده نمى شويم؟!
گفتند: به خدا سوگند نتوانستيم خوددارى كنيم به طورى كه بى اختيار پياده شديم. (1) گفتار و آراء دانشمندان اهل سنت دربارهء اين شخصيت بزرگ جهان اسلام كه مورد قبول همگانى است بيش از آنست كه بتوانيم بازگو نمائيم. طالبان تفصيل مىتوانند به كتابهاى: تاريخ بغداد ج 12، ص 56، كفاية الطالب گنجى شافعى، الفصول المهمه ابن صباغ مالكى، تذكرة الخواص سبط ابن جوزى، نزهة الجليس سيد عباس مكى، الصواعق المحرقه ابن حجر هيثمى، فصل الخطاب محمد خواجه پارساى بخارى، و از كتابهاى خاصه به ملحقات احقاق الحق قاضى نورالله شوشترى ج 12، والحقايق في تاريخ الاسلام والفتن والأحداث شيخ حسن مصطفوى آراء اهل سنت در مورد امامان شيعه شادروان داود الهامى... مراجعه كنند.
بخش سوم خوشه‌هايى از علم و رهنمودهاى آن بزرگوار
بخش سوم / خوشه‌هايى از علم و رهنمودهاى آن بزرگوار...
علوم خاندان رسالت، از منبع وحى و الهام، سرچشمه مىگيرد، مدرسه اى و كلاسى نيست، چون آنان در مركز وحى پرورش يافته اند، از همان دانشكده، فارغ التحصيل گشته اند. تجزيه و تحليل معلومات آنان، در خور توانائى ما نيست فقط از راه آثار و نمونه‌هائى كه به ما رسيده است با اقيانوسهاى ناپيدا كرانهء معلومات آنان آشنائى پيدا مىكنيم:
گاهى در مجلس دانشمندان از ده‌ها مسألة فقهى و علمى صحبت پيش مىآيد، همگان از پاسخ فرو مىمانند ولى امام با قاطعيت پاسخ مىدهد، گاهى در محيط عرب زبان با يك فرد ترك زبان با زبان اصيل خود، گفتگو مىكند و ديگر وقت با " على بن مهزيار اهوازى " به زبان فارسى صحبت مىكند و ديگر وقت از مجهولات و رازهايى پرده برمىدارد كه اين گونه خوارق عادات در شرائط علمى آن روز، با ضوابط عادى و قواعد معمولى، قابل تفسير و تأويل نيستند، جز آنكه دانشها و علوم آنان را آسمانى و الهى دانسته باشيم. اينك نمونه‌هائى چند در اين بخش آورده مىشود:
1. گفتگو با زبان فارسى (1) على بن مهزيار اهوازى مىگويد:
" تا شرفياب محضر نورانى امام هادى (عليه السلام) گرديدم او با من با زبان فارسى فصيح، شروع به گفتگو نمود، همانند آنكه او يكى از ما فارسى زبانان است و هدف امام آن بود كه از مطالب مورد گفتگو، ديگر حضار مجلس، آگاه نگردند ".
2. گفتار با يك پزشك مسيحى (2) " طبرى " با اسناد خود از منشى مخصوص خليفه به نام " محمد " فرزند " اسماعيل " نقل
مىكند كه گويد: " پدرم در دربار عباسى دبيرى مىكرد، چنين تعريف نمود: روزى در سامراء از محلهء " باب الحصى " عبور مىكردم كه پزشك مخصوص خليفه آقاى " يزداد " را كه از شاگردان بختيشوع بود، ملاقات كردم. او از خانهء موسى فرزند بغا از فرماندهان لشكر متوكل، برمىگشت با او همراه شديم در بين راه، تا ديوار منزل امام هادى (عليه السلام) پديدار گشت: به من گفت، آيا اين ديوار را مىبينى؟ و صاحب آن خانه را مىشناسى؟ و آشنائى دارى كه صاحب آن كى باشد؟
گفتم صاحب آن، آن جوان علوى حجازى است كه تازه وارد سامراء شده است.
- خوب چه كاره است؟
- اگر مخلوقى باشد كه از غيب خبر دهد، اوست.
- چه طور؟
او تعريف نمود: " من قصهء عجيبى برايت نقل مىكنم كه تاكنون چنان قصه اى نشنيده اى ولى خدا را ضامن مىگيرم كه آن را به كسى نگوئى. چون در آن صورت به گوش خليفه مىرسد و مىدانى كه من پزشك او هستم و زندگى و معيشت من، از راه طبابت او تأمين مىگردد.
من متعهد گرديدم كه اين داستان را با كسى در ميان نگذازم و مطمئن ساختم كه تو يك فرد مسيحى هستى. اگر كسى از قول تو دربارهء اين خاندان، چيزى نقل نمايد چندان مورد تهمت واقع نمى شوى.
خليفه او را از مدينه به سامرا آورده است تا مردم به سوى او جلب نشوند، و در كنترل خود باشد تا مبادا خلافت و حكومت از چنگ خاندان عباسى بيرون رود.
سپس ادامه داد و گفت: من چندى پيش او را ديدم كه با چهرهء تيره، روى يك اسب سياه رنگ، نشسته و لباسهاى مشكى پوشيده و عمامهء مشكى رنگ، به سر بسته است، تا او را ديدم به عنوان احترام ايستادم ولى در دل خود مىگفتم (و قسم به حق مسيح كه با كسى در ميان ننهاده باشم) لباسهاى مشكى، اسب مشكى، مردى سياه چهره اندر سياه، منظره جالبى است.
تا به محل توقف من رسيد، نگاهى به من افكند و در من دقيق و كنجكاو، گرديد و فرمود دل تو، سياه تر از آن است كه چشمان تو سياه اندر سياه مىبيند.
من در پاسخ گفتم، دل تو روشن است و آينه وار، همه چيز را نشان مىدهد. خداوند آگاه تر است. پدرم مىگويد:
روزى كه اين پزشك مسيحى بيمار شد و به حال احتضار و مرگ افتاده بود، مرا خواست.
من به ديدار او شتافتم، به من گفت اكنون قلب سياه من سفيد گشته است. من اكنون بر يگانگى خدا و رسالت رسول خدا، و ولايت على (عليه السلام) اعتراف دارم و شهادت مىدهم كه على فرزند محمد (امام هادى (عليه السلام)) حجت خدا و ناموس بزرگ الهى است. او با همان بيمارى به رحمت ايزدى پيوست و من بر جنازه او، نماز گزاردم.
3. داستان تشيع " عبد الرحمن اصفهانى " (1) اغلب سيره نويسان، در بيوگرافى امام هادى (عليه السلام) اين واقعه را ثبت كرده اند:
" در اصفهان، مردى زندگى مىكرد به نام عبد الرحمن كه به افتخار تشيع و پيروى اهل بيت (عليه السلام) معروف شده بود. هنگامى كه از علت تشيع او پرسيدند، گفت مشاهدهء حقيقتى، مرا به افتخار تشيع نائل ساخت. به دين شرح كه روزى با جمعى از مردم اصفهان، به عنوان شكايت و اظهار تظلم، به دربار خليفه (متوكل) رهسپار سامراء شده بوديم، اتفاقا در همان روزها در سامرا شايع شده بود، دستور قتل على بن محمد، يكى از شخصيتهاى معروف شهر از طرف متوكل صادر گرديده است و فردا إجرا خواهد شد.
اين خبر، مرا به كنجكاوى و جستجو واداشت و با خود گفتم فردا درستى و نادرستى اين واقعه را تحقيق مىكنم. صبح بود كه انبوه مردم از دودمان علوى كه قائل به امامت و پيشوائى او هستند، در اطراف خيابان صف كشيده، و تماشاگر بودند. ديدم كه على بن محمد (عليه السلام) بر مركب سوار شده و به سوى دربار متوكل رهسپار است. از مرد بغل دستى ام پرسيدم اين آقا كيست؟ و تا چشم من به جمال زيبا و قيافهء جذاب او افتاد، جرقهء محبت
او به قلبم افكنده شد و مجذوب شخصيت و سيماى او گشتم. از ته دل دعا كردم كه خداوند، شر متوكل را از او برگرداند و او را نجات دهد.
امام (عليه السلام) كه روى مركب قرار گرفته بود و بدون توجه به اطراف، به راه خود ادامه مىداد تا به جايگاه من رسيد نگاهى به من افكند و فرمود: " خداوند متعال دعاى شما را مستجاب گردانيد، و به شما طول عمر و مال فراوان، و اولاد متعدد عنايت فرمود ". يك احساس فوق العاده، به من دست داد كه به حال غشوه افتادم. او به دربار متوكل رفت، پس از لحظاتى چند، ديدم كه سالم بر مىگردد و اتفاق ناروائى رخ نداده است. من هم اكنون صاحب ده فرزند هستم و ثروت فراوانى در اختيار دارم و سن من نيز به هفتاد و اندى رسيده است. اين همه، از بركت عنايت و توجه آن بزرگوار بوده است، پس چرا تشيع را نپذيرفته باشم؟
4. هلاكت شعبده‌باز زراره، حاجب متوكل نقل مىكند: (1) مردى شعبده‌باز از هند به دربار متوكل آمد و با حقه هاى گوناگون شعبده‌بازى مىكرد، در كار خود، ماهر و كم نظير بود، متوكل خود فرد بازيگرى بود و از اين نوع كارها خيلى خوشش مىآمد، روزى خواست، امام هادى (عليه السلام) را خجل كند، به شعبده‌باز گفت: اگر بتوانى او را خجل كنى، هزار دينار به تو خواهم داد.
شعبده‌باز گفت: بگو، نانهاى نازك بپزند و در سفره بگذارند، مرا هم در كنار على بن محمد بنشان. متوكل چنان كرد، و امام (عليه السلام) را به سر سفره، دعوت كرد، شعبده‌باز نيز در كنار امام نشست، متوكل يك عدد پشتى داشت كه به آن تكيه مىكرد و در روى آن صورت شيرى، نقش بسته بود.
امام خواست يكى از نانها را بردارد، شعبده‌باز، كارى كرد كه نان به هوا بالا رود، امام دست به طرف نان ديگرى برد، آن نيز به هوا رفت، حاضران از اين جريان خنديدند. امام (صلوات الله عليه) بر آشفت، و دست به نقش شير زد و فرمود: اى شير! اين شعبده‌باز
را بگير.
آن نقش در دم، شير شد و شعبده‌باز را بلعيد. و بعد به حالت اول برگشت، حاضران از اين جريان، هوش از سرشان رفت، امام (عليه السلام) كه همچنان برآشفته بود برخاست و قصد رفتن كرد.
متوكل با اصرار گفت: مىخواهم بنشينى و آن مرد را برگردانى. امام فرمود: والله ديگر او را نخواهى ديد، دشمنان خدا را بر دوستان خدا مسلط مىكنى؟!! آنگاه از مجلس متوكل بيرون رفت. (1) 5. زينب كذابه ثقهء جليل، ابو هاشم جعفرى نقل مىكند: در زمان متوكل عباسى، زنى پيدا شد كه مىگفت: من زينب دختر فاطمه دختر رسول خدا (صلى الله عليه وآله) هستم، متوكل گفت: تو زن جوانى هستى هم اكنون از زمان رسول خدا سالها مىگذرد، اگر زينب بودى مىبايست هم اكنون پير و فرتوت و از كار افتاده باشى!!
او مىگفت: رسول خدا بر بدن من، دست كشيد و از خدا خواست در هر چهل سال، جوانى را به من باز گرداند، تا به حال، خودم را به كسى نشان نداده بودم، الآن حاجت، وادارم كرده است كه خود را نشان بدهم.
متوكل، بزرگان آل ابى طالب وبنى عباس وقريش را خواند، آنان در جواب گفتند: اين زن دروغ مىگويد، زينب دختر فاطمه در فلان سال از دنيا رفته است، متوكل گفت: در جواب اينان چه مىگويى؟
آن زن گفت: اينها همه دروغ مىگويند. سرگذشت من از مردم مخفى بود، كسى از زندگانى و مرگ من آگاهى نداشته است، متوكل به حاضران گفت: آيا دليل ديگرى بر عليه ادعاى اين زن داريد؟ گفتند: نه، متوكل گفت: از پدر بزرگم، عباس بيزارم اگر اين زن را بدون دليل قاطع، رد كنم.
گفتند: پس در اين صورت ابن الرضا (عليه السلام) را حاضر كن، شايد در نزد او دليلى غير از آنچه ما گفتيم باشد.
متوكل، مأمورى در پى آن حضرت فرستاد، حضرت تشريف آورد. متوكل جريان را گفت، حضرت فرمود: اين زن دروغ مىگويد، زينب دختر زهرا (عليها السلام) در فلان سال و در فلان ماه و در فلان روز از دنيا رفته است، متوكل گفت: حاضران نيز مانند شما، فوت زينب را نقل كردند ولى من سوگند ياد كرده ام كه اين زن را جز با دليل قاطع، رد نكنم.
امام صلوات الله عليه فرمودند: مانعى ندارد، دليل ديگرى هست كه او و ديگران را نيز قانع مىكند، گفت: آن كدام است؟ فرمودند: گوشت فرزندان فاطمه بر درندگان حرام است، او را پيش درندگان ببريد اگر فرزند فاطمه باشد، هرگز ضررى نخواهد ديد. (1) متوكل به زن گفت: چه مىگويى؟ گفت: او مىخواهد من از بين بروم، در اينجا از فرزندان حسن وحسين (صلى الله عليه وآله و سلم) فراوان هستند، محض امتحان يكى از آنها را به قفس درندگان، داخل كن تا صدق گفتهء او معلوم شود.
ابو هاشم گويد: والله! چهرهء حاضران متغير شد، بعضى از ناصبى‌ها گفتند: چرا ابن الرضا (عليه السلام) به ديگران حواله مىدهد چرا خودش به قفس درندگان داخل نمى شود؟
متوكل اين پيشنهاد را پذيرفت به انتظار آن كه امام (عليه السلام) بدون نقشهء متوكل از بين برود.
آنگاه رو كرد به امام كه: يا ابا الحسن! شما خود اين كار را بكنيد، امام فرمود: مانعى ندارد، متوكل گفت: پس اقدام بكنيد، نردبانى آورده و در گودال شيران قرار دادند، شش رأس شير در آن جا قرار داشت، امام صلوات الله عليه به ميان آنها رفتند و در ميان آنها نشستند شيران خود را در پيش امام (عليه السلام) به زمين افكندند، بازوان را به زمين چسبانده و سر خود را به زمين گذاشتند، حضرت دست مبارك را به سر هر يك از آنها مىكشيد، و اشاره فرمودند كنار بروند، آنها هم كنار مىرفتند، تا همه كنار رفته و در مقابل امام ايستادند.
وزير متوكل به او گفت: اين كار درستى نيست، بگوييد پيش از آن كه اين خبر ميان مردم پخش شود از گودال بيرون آيد، متوكل گفت: يا ابا الحسن! قصد سوئى به شما نداشتيم بلكه خواستيم دربارهء آنچه گفتيد، يقين داشته باشيم، خوش دارم بيرون بياييد، امام (عليه السلام) برخاست و به طرف نردبان آمد، شيران خود را به لباس هاى آن حضرت مىماليدند.
امام چون پاى در نخستين پلهء نردبان گذاشتند به شيران اشاره كرد برگردند، شيران برگشتند، امام از نردبان بالا آمدند، آنگاه فرمودند: هر كه مىگويد، فرزند فاطمه است در ميان آنها بنشيند.
متوكل به آن زن اشاره كرد: يا الله! تو هم برو! ميان شيرها بنشين! زن نعره كشيد: الله الله دروغ گفتم!! من دختر فلانى هستم، احتياج وادارم كرد كه چنين ادعايى بكنم، متوكل گفت او را ميان شيرها بيافكنند، مادر متوكل در اين كار شفاعت كرد، آن زن از مرگ نجات يافت. (1) 6. جريان مرد نصرانى هبة الله بن أبى منصور از اهل موصل گويد: در ديار ربيعه، مردى بود نصرانى بنام يوسف بن يعقوب كه با پدر من دوستى و آشنايى داشت، روزى به منزل ما آمد، پدرم گفت: علت آمدنت در اين هنگام چيست؟
گفت: مرا، متوكل عباسى خواسته است، نمى دانم چه كارى با من دارد؟ ولى خودم را در مقابل صد دينار از خدا خريده ام كه به على بن محمد بن رضا (عليه السلام) تقديم خواهم كرد، پدرم گفت: در اين صورت به مرادت مىرسى. او پيش متوكل رفت و بعد از چند روز شاد و خرامان نزد ما بازگشت، پدرم از جريان او پرسيد؟
گفت: به شهر سامرآء رفتم، نخستين بار بود كه آن را مىديدم، در خانه اى مسكن كردم، گفتم: خوش دارم قبلا صد دينار را به محضر ابن الرضا (عليه السلام) برسانم و كسى از آمدن من
مطلع نشود، آنگاه، پيش متوكل بروم، شنيده بودم كه متوكل آن حضرت را از بيرون آمدن از منزلش قدغن كرده است و او در منزل تحت نظر است.
گفتم: چه بكنم؟ يك نفر نصرانى از خانهء ابن الرضا چگونه بپرسد، آيا امكان ندارد كه بدانند و سبب سنگينى پرونده من بشود؟! ساعتى در اين انديشه بودم، بعد به فكرم رسيد كه به مركب خويش سوار شده و آن را به حال خود رها كنم، هر كجا كه خواست برود تا شايد خانهء او را بى آن كه از كسى بپرسم، پيدا كنم.
دينارها را در كاغذى پيچيده، در آستينم گذاشتم، سوار مركب شده و در كوچه هاى شهر مىگشتم، مركب در كنار در خانه اى ايستاد هر چه كردم جلوتر نرفت، به غلام خود گفتم:
بپرس ببين اين خانه مال كيست؟ گفتند: خانهء ابن الرضاست، گفتم: الله اكبر! والله، اين دليلى قانع كننده بر حقانيت او است، در آن موقع، خادمى سياه پوست بيرون آ مد و گفت: تو يوسف بن يعقوب هستى؟ گفتم: آرى. گفت: پياده شو، او مرا در دهليز خانه نشانيد، خودش به درون رفت، پيش خود گفتم: اين دليلى ديگر، اين غلام از كجا دانست كه نام من يوسف است، كسى كه مرا در اين شهر نمى شناسد؟!!
در اين هنگام غلام بيرون آمد و گفت: صد دينار را كه در كاغذى پيچيده و در آستين گذاشته اى بده، من پول را داده و گفتم: اين دليل سوم، بعد برگشت و گفت: داخل شو، داخل شدم، ديدم حضرت در منزل تنهاست. فرمود: اى يوسف! آيا وقت آن نرسيده است كه اسلام بياورى؟ گفتم: مولاى من! دليلى كه بر من آشكار شد در اين امر كفايت مىكند.
فرمود: هيهات! اسلام نخواهى آورد، اما فرزندت، فلانى به زودى اسلام مىآورد و او از شيعيان ماست. اى يوسف! بعضى گمان دارند كه ولايت ما به امثال شماها فايده نمى بخشد، به خدا دروغ مىگويند ولايت، به امثال شما نيز نافع است، برو، براى كارى كه دعوت شده اى، پيشامد خوبى خواهى ديد.
من به خانهء متوكل رفتم، هر چه خواستم گفتم و برگشتم، هبة الله گويد: بعد از مرگ او، پسرش را ديدم كه مسلمان و شيعهء خوبى شده بود، او به من خبر داد كه پدرش نصرانى
از دنيا رفت و او بعد از وى اسلام آورده است و مىگفت: من بشارت مولايم (عليه السلام) هستم. (1) 7. امام (عليه السلام) و علم اسرار محدثى به نام حسين بن على نقل مىكند: مردى محضر امام هادى (عليه السلام) آمد، به شدت مىلرزيد و مىترسيد، گفت: يابن رسول الله! پسر من از محبين شماست، امشب او را از فلان بلندى، به پايين خواهند انداخت و در آن جا دفنش خواهند كرد.
امام فرمود: چه مىخواهى؟ عرض كرد: آنچه پدر و مادر مىخواهند، يعنى سلامت و نجات پسرم را، فرمود: بر او ضررى نخواهد رسيد، به منزلت برگرد، پسرت فردا پيش تو خواهد آمد، چون صبح شد، ديد پسرش صحيح و سالم آمد، پدر پرسيد: پسر عزيزم!
جريانت از چه قرار شد؟
گفت: پدر جان! وقتى كه قبرم را كندند و دستهايم را بستند تا از بلندى پرتابم كنند، ده نفر از افراد پاك و معطر آمدند و به من گفتند: چرا گريه مىكنى؟ گفتم: مىخواهند مرا بكشند. گفتند: وقتى كه كشته شدى خودت را آماده كرده ملازم قبر رسول الله مىشوى؟ گفتم: آرى، در اين بين آنها حاجب خليفه را كه مأمور كشتن من بود، گرفته و از قلهء كوه پايين انداختند، كسى نعرهء او را نشنيد و كسى آن مردان را نديد، آنها مرا پيش تو آوردند و منتظر خروج و رفتن من هستند، اين را گفت، پدرش را وداع كرد و رفت.
پدرش محضر امام هادى (عليه السلام) آمد و جريان را تعريف كرد، در آن موقع اراذل و اوباش، راه مىرفتند و مىگفتند: فلانى را از قلهء كوه به پايين انداختند، امام (عليه السلام) با شنيدن سخن آنان تبسم مىكرد و مىفرمود: آنچه را كه ما مىدانيم آنها نمى دانند، يعنى فكر مىكنند كه آن جوان را افكنده اند، حال آن كه حاجب را انداخته و تكه پاره كرده اند، (2) ظاهرا ملازم شدن او در مدينه و ماندن كنار حضرت رسول (صلى الله عليه وآله) او براى آن بوده كه ديگر در سامراء نماند و كسى او را نشناسد.
منع زيارت امام حسين (عليه السلام) در دوران حكومت متوكل عباسى در سال 237 هجرى به امام خبر رسيد كه اهل سواد كوفه به زيارت قبر ابى عبد الله مىآيند و اجتماع مىكنند. او، جمعى از سربازان را معين نمود تا قبر شريف را خراب و مردم را متفرق سازند باز آنان در موسم حج زيارت اجتماع كردند و از كشته شدن باكى نداشتند و هيچ كس را جرأت بر متفرق ساختن آنان نبود تا اينكه قومى از يهود را اجير كردند و آنان به اين كار شنيع اقدام كردند. (1) 8. دعوت امام به ديدن رژه سپاه نوشته‌اند، متوكل عباسى سپاه خود را كه نود هزار تن از اتراك بودند و در سامراء اقامت داده بود، امر كرد كه هر كدام توبرهء اسب خود را از گل سرخ پر كنند و در ميان بيابانى وسيعى در موضعى، روى هم بريزند و آنان اين چنين كردند و آن همه به منزلهء كوهى بزرگ شد، اسم آن، تلى را " مخالى " (2) نهادند آنگاه متوكل بر روى آن تل بالا رفت و حضرت امام على النقى را نيز به آنجا طلبيد و صريحا گفت شما را اينجا طلبيدم تا سپاهيان مرا مشاهده كنيد و از پيش دستور داده بود كه لشكريان با آرايشهاى نظامى و اسلحهء تمام و كمال، حضور پيدا نمايند و غرض او آن بود كه شوكت و اقتدار خود را بنماياند تا مبادا آن حضرت يا يكى از اهل بيت او ارادهء خروج بر او داشته باشند. (3) 9. داروى يك بيمار (4) زيد نامى، يكى از نوادگان امام زين العابدين (عليه السلام) گويد:
" در سامرا به بستر بيمارى افتاده بودم و سخت در تاب و تب و اضطراب به سر مىبردم كه در دل شب، طبيبى به بالين سرم آوردند. او نسخه اى براى من نوشت كه به دست آوردن آن در شب، امكان پذير نبود و بنا شد كه صبح آن را تهيه كنند، ولى درد همچنان به شدت
مرا مىكوبيد، دكتر از بالينم رفت. در همان لحظه ديدم، خدمتكار امام هادى (عليه السلام) وارد شد و با خود كيسه اى همراه دارد، تا كيسه را باز كرد ديدم همان دوائى است كه دكتر به من سفارش داده است كه امام آن را فرستاده اند. خدمتگزار گفت: ابوالحسن به شما سلام مىرساند و مىفرمايد: اين دارو را به اين ترتيب ميل كنيد، شفا خواهيد يافت، من طبق دستور امام (عليه السلام) رفتار كردم و شفا يافتم.
راوى حديث گويد: زيد اظهار كرد، حالا غلو كنندگان، دربارهء اهل بيت (عليه السلام) اين واقعه را چگونه تلقى خواهند نمود، نمى دانم؟
10. حاملان اسم اعظم على، فرزند محمد نوفلى مىگويد: از امام هادى (عليه السلام) شنيدم كه مىگفت:
" اسم اعظم الهى، داراى هفتاد و سه حرف است كه " آصف برخيا " تنها صاحب يك حرف از آن 73 بود كه توانست زمين را بر خود، رام كند و تخت بلقيس را در يك لحظه، چشم به هم زدن، در نزد سليمان حاضر سازد ولى نزد ما خاندان رسالت، هفتاد و دو تاى آن موجود است ". (1) 11. نام او را محمد انتخاب كن!
ايوب پسر نوح مىگويد به امام هادى (عليه السلام) نوشتم: " من در انتظار مولودى هستم، از شما درخواست مىكنم كه دعا بفرمائيد خداوند متعال، پسرى به من عطا كند. امام (عليه السلام) در پاسخ مرقوم داشتند: هنگامى كه نوزاد به دنيا آمد نام او را " محمد " انتخاب كن. خداوند متعال به من پسرى عنايت فرمود كه نامش را مطابق فرمودهء امام، " محمد " گذاشتم ". (2) 12. بهتر از پسر يحيى پسر زكريا گويد: " من هم در انتظار نوزادى بودم كه به آن بزرگوار نوشتم، دعا فرمائيد كه آن نوزاد پسر باشد. امام در پاسخ مرقوم داشتند، بسا دختران، بهتر از پسران هستند،
پس خداوند متعال مرا دختر عنايت فرمود ". (1) 13. ايجاد اطمينان در قلوب پيروان محلى كه امام هادى (عليه السلام) اقامت گزيده بودند، دهكده مانندى بود كه برخى از صاحبان حرفه‌ها و صنايع نيز در آنجا اقامت داشتند. يكى از آنان يونس نامى بود كه كار او زرگرى و نقاشى بود و بيشتر به سراغ امام (عليه السلام) مىآمد و به خدمتگزارى امام (عليه السلام) مى پرداخت.
روزى با كمال اضطراب و ناراحتى وارد محضر امام گرديد و عرض نمود: سرورم! فرزندان و عائله ام را به شما مىسپارم، من قصد كوچ و فرار دارم. امام فرمودند: چرا؟ او در پاسخ گفت: يكى از فرماندهان سپاه متوكل به نام موسى فرزند بغا نگين پر ارزشى را به من داده بود كه آن را اصلاح و تعمير نمايم، در اثناى ساخت من، دو نيمه شد. اكنون نمى دانم چه كار كنم؟ وعدهء پرداخت، فردا است. نمى دانم مرا مىكشند يا به هزار تازيانه، بسنده مىكنند؟ امام (عليه السلام) فرمودند: برو و با آسودگى خاطر استراحت كن. فردا هيچ واقعه اى رخ نمى دهد و جز خير و خوبى به سراغت نمى آيد. عرض كردم، من در جواب او چه بگويم؟
امام (عليه السلام) تبسم كرد و فرمود: " برو آنچه مىگويم بشنو. چون جز خير و خوبى، اتفاقى نمى افتد. " او از حضور امام رفت. فردا با خنده و خوشحالى به محضر امام (عليه السلام) برگشت. به اطلاع رساند كه قاصد فرمانده متوكل آمد و سراغ نگين را گرفت و گفت اگر امكان داشته باشد، آن را دو نصف نمائيد، چون كنيزان دربارهء آن به اختلاف پرداخته اند.
امام (عليه السلام) فرمود به او چه جواب گفتى؟
عرض كردم: به او گفتم به من مهلت بدهيد تا در اين باره، فكرى كه كار شدنى است يا نه!
امام فرمود: خوب گفته اى. امام (عليه السلام) شكر خدا را به جا آورد كه فرد مؤمنى، از شر ستمگرى نجات پيدا كرده است ". (2) 14. جود و بخشش آن بزرگوار چند نفر از دوستان و علاقه مندان امام وارد محضرش گرديدند به اسامى: عثمان بن سعيد،
احمد بن اسحق اشعرى، على بن جعفر همدانى. يكى از آنان وضع پريشان و گرفتارى زندگى خود را با امام در ميان نهاد، و از فشار بدهكارى خود، شكايت آغاز نمود. (1) امام به نماينده و وكيل خود به نام عمرو دستور داد: " سى هزار دينار به عثمان و سى هزار دينار به على بن جعفر و سى هزار دينار به خود وكيل و نماينده‌اش عنايت شود ".
ابن شهرآشوب نويسندهء كتاب شريف مناقب پس از نقل اين جريان مىافزايد، اين ترتيب عنايت امام، يك نوع معجزه است، چون تنها ملوك و پادشاهان مىتوانند چنين بخشش و عطايى را داشته باشند ". (2) 15. بخشش و احياى حقوق شيعه يكى از دانشمندان اهل سنت به نام كمال الدين فرزند طلحه در كتاب خود (3) اين داستان را آورده است. (4) " روزى ابوالحسن (عليه السلام) به حومهء شهر سامرا سفر كرده بود در آنجا بود كه يكى از اهالى آن محل كه از دوستداران اهل بيت (عليه السلام) بود احتياج شخصى خود را به امام (عليه السلام) عرضه كرد و اظهار داشت كه قرض سنگينى (10 هزار دينار) او را دربرگرفته است كه به آسانى قدرت تحمل آن را ندارد، و كسى را جز آن بزرگوار، سراغ ندارد كه به او عرض حاجتى نمايد....
امام (عليه السلام) فرمود: هرگز ناراحت و دلتنگ مباش و به ترتيبى كه من مىگويم رفتار نما! و كوتاهى مكن: امام با خط خودش، ورقه اى نوشت و دستور داد اين دستخط را بگير، هنگامى كه به سامراء آمدى آن را از من مطالبه كن. هر چند كه در حضور مردم باشد مبادا در اين باره كوتاهى و قصور ورزى!
روزى كه امام در سامراء با عده اى از بزرگان و اطرافيان خليفه، اجتماعى داشت، آن مرد عرب، وارد مجلس شد و دستخط امام را نشان داد و با اصرار تمام، مطالبهء وجه نمود.
امام با زبان نرم و ملايم و با عذرخواهى، تأخير آن را از مرد عرب درخواست مىكرد كه در وقت مناسب پرداخت كند ولى او مهلت نمى داد... هنگامى كه اين جريان به گوش متوكل رسيد سفارش نمود كه 30 هزار دينار، به محضر امام ببرند، هنگامى كه پولها به دست امام (عليه السلام) رسيد، دست به آنها نزد تا اينكه آن مرد عرب وارد شد. امام (عليه السلام) فرمود:
" همهء اين پولها مال توست، مىتوانى با آن، نيازهاى خانوادگى خود را بر طرف نمائى ".
مرد عرب اظهار نمود، با كمتر از ثلث اين پول نيز احتياجات من بر طرف مىشود و خداوند آگاه تر است كه رسالت و امامت را در كدام خانواده قرار دهد؟ (1) اين نوع تعليم امام (عليه السلام) شايد از آن نظر بوده باشد كه آن بزرگوار خواسته باشند آثار تلقينات و تبليغات دستگاه خليفه را خنثى نمايد، چون سخن چينان و جاسوسان، شايع كرده بودند كه امام (عليه السلام) با امكانات مالى فراوانى كه دارد، مىخواهد به تجهيز سلاح، و بسيج نيرو، بپردازد و با دستگاه خلافت به نبرد و پيكار بر خيزد ".
16. جود و بخشش و تقويت اراده ابو هاشم يكى از دوستداران اهل بيت (عليه السلام) مىگويد: " آن چنان سختى معيشت به من رو آورد كه چاره اى جز اظهار آن، در پيشگاه امام هادى (عليه السلام) پيدا نكردم. به حضورش شرفياب شدم تا نشستم، فرمودند: ابا هاشم! شكر كدام يك از نعمتهائى كه خداوند به تو عطا كرده است، مىتوانى بجا آورى؟ من گلوگير شدم، نتوانستم پاسخ بگويم. امام شروع به شمردن نعمتهاى خداوند نمود و فرمود: آيا از اين كه خداوند توفيق ايمان به تو عنايت كرده است و به سبب آن بدن تو را مصون از آتش دوزخ نموده است؟ يا از اين كه به تو عافيت و سلامت داده و قدرت اطاعت و بندگى را به تو داده است؟ و از اين كه قناعت و خودنگهدارى، عنايت فرموده و تو را از ذلت و حقارت مصون داشته است؟ آيا در برابر اين نعمتها شكرگذار نيستى؟ مبادا شكايت سردهى، اكنون من سفارش كردم، 100 دينار به شما بدهند، آن را بگير و به كار ببند و شكر خدا كن ". (2)
از وجود مبارك امام هادى (عليه السلام) آثار و احاديث فراوانى در زمينه هاى تربيتى و علمى رسيده است كه اين مختصر را، گنجايش تمام احاديث منقوله نيست قسمتى از آنها را گلچينى و در اختيار خوانندهء گرامى قرار مىدهيم.
17. اطاعت پروردگار " هر آنكس كه طاعت و فرمانبردارى پروردگار را پيش گيرد، هرگز از غضب و خشم مخلوق، هراسى به دل خود راه نمى دهد ". (1) توضيح كوتاه: ترس و نگرانى از مردم به علت تخلف از راه راست و پيمودن راه خطا است كه افزون بر ارتكاب معصيت، پيگردهاى قانونى و مقررات عقوبتى را نيز به دنبال دارد.
فردى كه به طاعت خدا پرداخته است علاوه بر داشتن روح قوى و سالم، چون راه راست و درستى را پيموده است، تشويش خاطر و اضطراب ندارد و خشم و غضب مردم هم در برابر خشم الهى، چندان اهميت ندارد عمده آنست كه خدا از انسان راضى و خشنود باشد و بس.
18. مذمت روزگار " حسن بن مسعود گويد: عازم محضر امام هادى (عليه السلام) بودم در بين راه به زمين خوردم و جراحتى به انگشت من رسيد و از طرفى، با يك اسب سوار برخورد كردم كه شانه ام سخت آسيب ديد. خون آلود، وارد منزل امام (عليه السلام) شدم. با قسمتى از لباسهايم، جراحتم را پانسمان نمودند تا اينكه خون، بند آمد. گفتم: امروز عجب روز شومى بود، خداوند از شر آن مرا نگهدارد! امام فرمودند: شما كه هميشه با ما هستيد آيا صحيح است كه منطق شما اين گونه بوده باشد؟ گناه خود را به عهده ى ديگرى مىافكنى كه هيچ گونه تقصيرى ندارد. مگر روزگار چه گناه و تقصيرى دارد كه آن را مورد شماتت قرار داده اى؟
من يك باره به اشتباه و خطاى خود واقف گشتم، عرض كردم: استغفار مىكنم و تصميم مىگيرم كه ديگر از اين خطاها مرتكب نشوم. امام (عليه السلام) به سخن خود ادامه دادند و
فرمودند: وقتى شما، نتيجهء اعمال و افعال خود را مىبينيد پس روزگار چه گناهى دارد كه مورد مذمت و سرزنش قرار گيرد. اعمال و كردار شما، موجب عقاب و ثواب است و شما يقين داشته باشيد كه تنها جزا دهنده در دنيا و آخرت، خداى يكتا است و هرگز ايام و روزها در خلقت و ايجاد افعال پروردگار عالم، كوچك ترين دخالتى ندارد. من كلام ارزنده امام را پذيرفتم، و هنوز هم به كار مىبندم ". (1) شرح كوتاه: نحوست و بدشومى در روزها و ايام وجود ندارد، اصولا در اسلام نحوست 13 با ديگر ارقام و ايام وجود ندارد، اين مردم هستند چنين پندارهايى را دامن مىزنند. آنچه بيش از هر چيز مؤثر مىباشد اعمال و رفتارهاى فرد است كه نوعا كمتر مورد توجه قرار مىگيرد.
19. بازار جهان " دنيا، مانند بازارى است كه مردم در آن مشغول داد و ستد هستند، جمعى در آن سود سرشارى مىبرند وعده اى هم در اثر كوتاهى و تقصير خود، ضرر و خسارت مىبينند ". (2) شرح كوتاه: مقصود از سودبرى و زيان در اعمال و افعال اخروى است يعنى آن چنان كه جمعى در اين تجارت دنيوى سود مىبرند و جمعى زيان مىبينند در امور اخروى به همان سبك برخى سود مىبرند و برخى زيان مىبينند خوشا به حال كسانى كه بتوانند از اين تجارت، نفع برده باشند و راه و وسيلهء آن، برخوردارى از هدايت پيشوايان معصوم (عليه السلام) مىباشد.
20. شكر گزارى " شكر گزار واقعى به نفس سپاس و شكر، خوشوقت تر از وجود آن نعمتى است كه در برابر آن، شكر مىكند و موجب و باعث شكرگزارى گرديده است، چون نعمتها زوال ناپذير و فناشدنى هستند و اين خاصيت كالاى دنيوى است، ولى آنچه پايدار و زوال ناپذير است
همان شكر و سپاس و شناخت عطاكنندهء نعمت مىباشد ". (1) شرح كوتاه: گاهى در امور دنيوى، جوائز و بازده كارها مد نظر مىباشد نوعا كارهائى كه درآمد كافى و بازده مناسبى نداشته باشد مورد توجه واقع نمى گردد در امور عبادى و أخروى هم كارها بر عكس مىباشد گاهى نفس عمل خود ره‌ گشا است همين ارتباط سپاس و تشكر از نعمتها موجب خشنودى و رضاى الهى است و عامل ارتباط مخلوق با خالق مهربان خويش.
شكر نعمت، نعمتت افزون كند * كفر نعمت، از كفت بيرون كند 21. تجليل از مقام علم و دانش " فرزند برومند امام هادى (عليه السلام) از پدر عاليقدرش، نقل مىكند كه روزى در محضرش از مرد دانشمندى تعريف كردند كه با فضل و دانش خود يكى از مخالفين را سر جاى خود نشانده و او را سرافكنده و خجل ساخته است. امام در صدر مجلس با بعضى از بزرگان علوى و شخصيتهاى برجسته بنى هاشم نشسته بودند كه خبر ورود او را دادند. امام (عليه السلام) او را به كنار خود دعوت كرد و در پهلوى خويش، روى تخت نشاند، اين امر بر سادات و مشايخ علوى سخت گران آمد به حدى كه نتوانستند خود را نگه دارند، و لب به اعتراض گشودند و علنا بالا قرار گرفتن او را مورد انتقاد قرار دادند. امام در پاسخ اعتراض آنان فرمود: آيا شما به داورى قرآن حاضريد كه ميان ما قضاوت نمايد؟
آيا قرآن نمى فرمايد: هنگامى كه وارد مجلس مىشويد براى همديگر، جا باز نمائيد تا خداوند گشايشى به نفع شما انجام دهد؟ در پايان مىفرمايد: خداوند درجات افراد با ايمان را بالا مىبرد و آنان كه بهره اى از علم و دانش دارند داراى درجاتى بالاتر خواهند بود. خداوند متعال در اين آيه افراد با ايمان را بر ديگران، و دانشمندان را بر ديگران، ترجيح و برترى داده است. آن احتجاجاتى كه او با مخالفين انجام داده است، شرف و فضيلتش از هر نسب و تبار برتر است ". (2)
22. زيارت جامعه يكى از سخنان و آثار بجا مانده از امام هادى (عليه السلام) متن مفصلى است به نام " زيارت جامعه " مىباشد كه تاكنون شرح و ترجمه‌هاى متعددى از آن به عمل آمده است ما قبل از ورود به نقل آن پيش درآمدى در خصوص خود زيارت داريم كه مورد عنايت خواهد بود.
زيارت، حضور جسمى و روحى زائر، در پيشگاه مقام يا شخصيت مورد زيارت، مىباشد و اين عمل مستحبى، يكى از شيوه هاى معمول فرهنگ شيعه مىباشد و امروز خود، يكى از سنن و سيره‌هاى معمول مجامع شيعيان درآمده است و همانند " روضه و روضه خوانى " بلكه بالاتر از سطح آن، يكى از ابزار تبليغى و فرهنگى شيعه گرديده است هر سال هزاران نفر زائر مشتاق، به سوى مدينه، نجف، كربلا، مشهد، قم و عتبات عاليات عراق رهسپار مىگردند و روح جوياگر خود را با پيشوايان مورد زيارت، پيوند مىدهند و در تقويت و تحكيم مبانى اعتقادى و مكتبى خود ره مىسپرند و در وادى عشق گام مىزنند.
زيارت در صورتى كه به وجه صحيح، انجام پذيرد [بر خلاف پندار جمعى از غفلت‌زدگان از گروه وهابيت كه تفسير سوئى از زيارت و زيارتنامه دارند] يكى از شيوه هاى تقويت و إشراب روح ايمان و تقوى، به فرد زيارتگر مىباشد چون زائر از طريق اولياء و ائمه اطهار (عليه السلام) كه ره پيمانان راه معرفت و سالكان راه توحيد مىباشند خود را به خداى متعال نزديك مىسازد و مىكوشد خود را به صورت آن بزرگوارانى بار آورد كه به زيارت او شتافته است.
در واقع امر زيارت نوعى تجديد عهد و پيمان، تقويت ايمان و ايجاد ارتباط جديد با اولياء، پيشوايان دين و راهنمايان مسير توحيد و يكتاپرستى مىباشد، زائر همانند فرد عاشق و دلباخته، مىكوشد خود را با خواسته‌ها و آرمانهاى مقام مورد عشق، منطبق سازد و خود را با آن حليه‌ها و آرايشهاى مورد نظر محبوب، آراسته گرداند تا مورد توجه آن مقام محبوب و آن بزرگوار مورد زيارت، قرار گيرد آن بزرگوارى كه وجود مقدس، و شخصيت متعالى او، پاكى است و طهارت، عصمت، قداست، ايمان، و معنويت و مظهر
اعلاى ديانت و نمودار كامل اعتقاد به پروردگار عالم است.
شما مىتوانيد اين حالت آمادگى و خودسازى را در كسانى كه آمادهء زيارت خانهء خدا يا زيارت نبى مصطفى (صلى الله عليه وآله) يا زائران حرم مطهر حضرت ابى عبد الله الحسين (عليه السلام) يا ديگر پيشوايان معصوم (عليه السلام) هستند ملاحظه نمائيد، آنگاه كه خود را آمادهء سفر زيارت و در مسير كسب رضايت و خشنودى مقام مورد زيارت قرار مىدهند. اينك با اين پيش درآمد به سراغ زيارت جامعه مىرويم كه امام هادى (عليه السلام) ايراد فرموده اند:
امام شناسى در گفتار امام هادى (عليه السلام) هر يك از ائمه ى دوازده گانه ى ما، كه همواره درودهاى خداوند بر انوار مقدس ايشان باد، نه تنها راهبر امت و بيانگر احكام اسلام و قرآن بودند بلكه نور الهى در زمين، و حجت كاملهء حق بر همهء جهانيان، و محور كاينات هستى، و واسطهء فيض، ميان آفريدگار و آفريدگان، و آئينهء نورانى كمالات ماورايى، و برترين قلهء فضايل انسانى، و مجموعهء همهء خيرها و نيكى‌ها، و تجليگاه علم و قدرت خداى لايزال، و نمونهء كامل انسان و اصل به خدا و معصوم و عارى از سهو و نسيان و خطا، و در ارتباط با ملكوت گيتى و جهان غيب و فرشتگان، و آگاه به ماكان ومايكون دنيا و آخرت، و گنجينهء اسرار الهى و وارث همه ى كمالات انبيا بودند، آرى، وجود مبارك محمد و آل محمد (صلى الله عليه وآله) مركز و پرگار عالم هستى، و سيطرهء ولايت ارجمندشان، فوق ولايت انبياء و مرسلان، وچنان است كه براى غير ايشان، قابل درك و تصور نيست.
آنچه در منزلت و مقام واقعى امامان معصوم (عليه السلام) برشمرديم و بيش از آن، بنابر نص كتاب الهى و روايات معتبر از پيامبر و ائمه عليه وعليهم الصلاة والسلام، قابل اثبات است و در كتب مختلف بزرگان شيعه بررسى و بيان شده است و اين مختصر را مجال تطويل و ايراد دليل نيست.
مولاى مكرم ما، دهمين خورشيد آسمان امامت، امام ابوالحسن هادى (عليه السلام) بر ما شيعيان منت نهاده است كه در گفتار شگرف وژرف خويش، در زيارتى به نام " زيارت جامعه " سخن را در مرغزارى از معارف جانپرور الهى به جولان درآورده و از درياى دانش خود
بارانى از در و گهر بر تارك دوستان راستين سلسله ى عزيز امامت، نثار نموده، و در خور عقول ما و نه سزاوار حقيقت امام، گوشه‌هايى از طرائف بوستان خدا را حكايت فرموده است. امام عزيز حضرت هادى (عليه السلام) به خواهش يكى از دوستان و شيعيان، براى زيارت امامان معصوم (صلى الله عليه وآله و سلم) كلماتى را تعليم فرموده اند كه در يغمان مىآيد، در اين كتاب كوچك كه از زندگى آن امام بزرگوار سخن مىگويد خوانندگان را از ذكر آن، كه در واقع آموزش گزاره‌اى و فهرستى از امام شناسى است، محروم بداريم.
برخى از بزرگان علماء اين زيارت را بهترين، زيارات جامعه دانسته اند، و بزرگمردانى چون " مرحوم شيخ صدوق " (متوفاى 381 هجرى) آن را در كتاب " من لا يحضره الفقيه " (1) و كتاب " عيون اخبار الرضا " (2)، و " شيخ طوسى " (متوفاى 460 ه‍. ق، در كتاب " تهذيب الأحكام " (3) نقل كرده اند. (4) شيوايى كلام و والايى مضمون و دانش و معرفتى كه در آن موج مىزند، خود گوياى
اصالت اين زيارت، و معرف دانش ارجمند و والاى گوينده ى آنست، اينك با درودهاى مجدد بر روح تابناك امام حضرت هادى (عليه السلام) به نقل و ترجمهء اين كلام بلند مىپردازيم، اميد آنكه رهروان راه ائمه (صلى الله عليه وآله و سلم) از اين گوهر فروزان گنجينه ى معارف شيعه غفلت ننمايند، و در زيارت امامان بزرگوار چه در حرم آن عزيزان، و چه از راه دور، با اين كلمات پر نور، زنگار وجود خود را صيقلى دهند و زيارت ترنم نمايند.
" موسى بن عبد الله نخعى " مىگويد به امام هادى (عليه السلام) عرض كردم: اى فرزند رسول خدا، مرا زيارتى بليغ و كامل، تعليم فرما تا هر گاه خواستم يكى از شما را زيارت كنم آن را بخوانم. فرمود: چون به آستانه (ء حرم ائمه) رسيدى بايست، و شهادتين را به اين ترتيب بگو، " اشهد أن لا إله الا الله وحده لا شريك له وأشهد أن محمدا صلى الله عليه وآله عبده ورسوله ". در صورتى كه غسل كرده اى، و چون داخل حرم شدى و قبر را ديدى بايست و سى بار " الله اكبر " بگو، آنگاه اندكى پيش برو با آرامش دل و آرامش تن گامها را كوچك بردار، پس بايست و سى بار " الله اكبر " بگو، پس به قبر مطهر نزديك شو و چهل بار " الله اكبر " بگو تا صد تكبير تمام شود.
آنگاه بگو: " بسم الله الرحمن الرحيم " " السلام عليكم يا أهل بيت النبوة وموضع الرسالة ومختلف الملائكة ومهبط الوحى، ومعدن الرحمة، وخزان العلم ومنتهى الحلم، و أصول الكرم، وقادة الامم واولياء النعم، وعناصر الأبرار ودعائم الأخيار، وساسة العباد واركان البلاد وابواب الايمان، وامناء الرحمن، وسلالة النبيين، وصفوة المرسلين، وعترة خيرة رب العالمين ورحمة الله وبركاته ".
" سلام بر شما باد اى خاندان نبوت! و اى جايگاه رسالت! اى محل رفت و آمد فرشتگان، و فرودگاه وحى، و معدن رحمت و خزانه داران علم، و صاحبان بردبارى و حلم كامل، و ريشه هاى كرامت و پيشوايان امم، و صاحبان نعم، و ريشه‌هاى نيكوكاران، و پايه‌هاى خوبان، و سرپرست بندگان خدا، و نقطهء إتكاء شهرها و درهاى ايمان، وأمناى خداى رحمان، و چكيدهء پيامبران، و برگزيدهء مرسلان، و خاندان برگزيدهء پيامبر پروردگار جهانيان، و رحمت خدا و بركات او بر شما باد! ".
" السلام على أئمة الهدى، ومصابيح الدجى، واعلام التقى، وذوى النهى، واولى الحجى، وكهف الورى، و ورثة الانبياء، والمثل الأعلى والدعوة الحسنى وحجج الله على اهل الدنيا والأخرة والأولى، ورحمة الله وبركاته السلام على محال معرفة الله، ومساكن بركة الله، ومعادن حكمة الله، وحفظة سر الله، وحملة كتاب الله، واوصياء نبى الله، وذرية رسول الله [صلى الله عليه وآله] ورحمة الله وبركاته، السلام على الدعاة الى الله والادلاء على مرضات الله والمستقرين في امر الله والتآمين في محبة الله والمخلصين في توحيد الله والمظهرين لأمر الله ونهيه وعباده المكرمين الذين لايسبقونه بالقول، وهم بأمره يعملون ورحمة الله وبركاته، السلام على الائمة الدعاة " اشهد ان لااله إلا الله وحده لاشريك له كما شهد الله لنفسه وشهدت له ملائكته واولوا العلم من خلقه لااله الا هو العزيز الحكيم واشهد ان محمدا عبده المنتجب ورسوله " سلام بر امامان هدايت، و چراغهاى تاريكى، و پرچمهاى پرهيزگارى، و صاحبان عقل و دارندگان خرد، و پناهگاه مردمان، و وارثان پيامبران، و نمونهء برتر، و دعوت بهتر و حجتهاى خداوند بر جهانيان، و اهل عالم پسين و پيشين، و رحمت خدا و بركات او بر شما باد! سلام بر جايگاههاى معرفت خدا، و مواضع بركت، و معادن حكمت خدا، و رازداران خدا، و حاملان كتاب خدا، و جانشينان پيامبر خدا، و فرزندان رسول خدا (درود خدا بر او و خاندان او) و رحمت خدا و بركات او بر شما باد!، سلام بر دعوتگران به سوى خدا، و رهنمايان بر خشنودى خدا، و استواران در امر دين خدا، و كاملان در دوستى خدا، و اخلاص ورزان در توحيد خدا، و آشكار كنندگان امر و نهى خدا، و بندگان گرامى او كه در گفتار، بر او پيشى نگيرند و به فرمان او عمل مىكنند. و رحمت خدا و بركات او بر شما باد! سلام بر امامان دعوتگر، و پيشوايان راهبر، و سروران سرپرست، و دفاع كنندگان حمايت كننده، و " اهل ذكر "، و " اولى الأمر " و (لطف) مائده ى خدا، و برگزيدهء او، و حزب كه خدا بر خويش گواهى داده و گواهى دادند براى او فرشتگان او، و صاحبان علم از آفريدگانش، معبودى نيست جز او كه عزيز و حكيم است، و گواهى مىدهم كه " محمد (صلى الله عليه وآله) " بندهء برگزيده و رسول پسنديدهء اوست كه او را با هدايت و دين حق
المرتضى ارسله بالهدى ودين الحق ليظهره على الدين كله ولو كره المشركون ".
" وأشهد أنكم الأئمة الراشدون، المهديون، المعصومون، المكرمون، ألمقربون، المتقون ألصادقون المصطفون المطيعون لله ألقوامون بأمره العاملون بارادته ألفائزون بكرامته إصطفاكم بعلمه وارتضاكم لغيبه وتختاركم لسره واجتبيكم بقدرته واعزكم بهداه وخصكم ببرهانه وانتجبكم لنوره وايدكم بروحه ورضيكم خلفاء في ارضه، وحججا على بريته وانصارا لدينه، وحفظة لسره، وخزنة لعلمه ومستودعا لحكمته وتراجمة لوحيه، واركانا لتوحيده وشهداء على خلقه وأعلاما لعباده ومنارا في بلاده وأدلاء على صراطه، عصمكم الله من الزلل وآمنكم من الفتن، وطهركم من الدنس، واذهب عنكم الرجس وطهركم تطهيرا ". والقادة الهداة والسادة الولاة والذادة الحماة واهل الذكر واولى الامر وبقية الله وخيرته وحزبه وعيبة علمه وحجته وصراطه ونوره و فرستاد تا او را بر همه اديان غلبه دهد هر چند مشركان را بد آيد و گواهى مىدهم كه شمايان امامان راهنما، هدايت يافته، معصوم، بزرگوار، مقرب، پرهيزگار، راستگو، برگزيده و فرمانبر خداونديد كه استواران به امر اوييد، و كاركنان به ارادهء او، و رسندگان به بزرگداشت او، شما را به علم خويش برگزيد، و براى غيب خويش پسنديد، و براى سر و راز خويش اختيار فرمود، و به قدرت خود برگزيد، و به هدايت خود سربلند ساخت، و به برهان خود مخصوص گردانيد، و براى نور خويش انتخاب كرد، و با روح خود او، و جايگاه دانش او، و حجت او، و راه او، ونور او، وبرهان او. و رحمت خدا و بركات او بر شما باد!
گواهى مىدهم كه خدايى جز الله نيست كه يكتا است و شريكى ندارد، همچنان تأييدشان نمود، و پسنديد كه شما خلفاى او در زمينش باشيد و حجتهاى او بر آفريدگانش و ياران دينش و نگهبانان سرش، و خزانه داران علمش و امانت داران حكمتش، و مترجمان وحيش، بنيانهاى توحيدش و گواهان بر خلقش و پرچمهاى هدايت برافراشته هدايت براى بندگانش، و نشان بلند و روشن در شهرهايش، و رهنمايان بر صراطش. خداوند از لغزشها نگاهتان داشت، و از فتنه‌ها ايمن و آسوده‌تان ساخت، و از آلودگى پاكيزه‌تان نمود، و پليدى را از شما دور ساخت و پاكتان ساخت آن
برهانه ورحمة الله وبركاته ". " فعظمتم جلاله، وكبرتم شأنه ومجدتم كرمه وادمتم ذكره ووكدتم ميثاقه واحكمتم عقد طاعته ونصحتم له في السر والعلانية ودعوتم في مرضاته وصبرتم على ما اصابكم في جنبه، واقمتم الصلوة وآتيتم الزكوة وامرتم بالمعروف ونهيتم عن المنكر، وجاهدتم في الله حق جهاده، حتى اعلنتم دعوته وبيتم فرائضه واقمتم حدوده ونشرتم شرايع احكامه وسننتم سنته، وصرتم في ذلك منه الى الرضا وسلمتم له القضاء، وصدقتم من رسله من مضى، فالراغب عنكم مارق، واللازم لكم لاحق، والمقصر في حقكم زاهق، والحق معكم وفيكم ومنكم واليكم وانتم اهله ومعدنه وميراث النبوة عندكم، وإياب الخلق اليكم وحسابهم عليكم، وفصل الخطاب عندكم وآيات الله لديكم وعزائمه فيكم ونوره وبرهانه عندكم، وأمره اليكم، من والاكم فقد والى الله، ومن عاداكم فقد عادالله ومن احبكم فقد احب الله ومن ابغضكم هم چه پاك ساختنى پس شما نيز جلال او را عظيم شناختيد، و شأن او را بزرگ داشتيد، و كرمش را تمجيد نموديد، و ذكرش را ادامه داديد، و پيمانش را محكم نموديد، و معاهدهء اطاعتش را استوار ساختيد، و در پنهان و آشكار براى او با اخلاص بوديد، و به راه او با حكمت و پند نيكو، دعوت نموديد، و جانهايتان را براى رضايت او، فدا ساختيد، و بر آنچه در راه او به شما رسيد، شكيبائى ورزيديد، و نماز را به پا داشتيد، و زكات را پرداختيد، و امر به معروف و نهى از منكر نموديد، و در راه خدا چنان كه شايسته ى جهاد براى اوست، جهاد كرديد، تا دعوتش را آشكار ساختيد و واجباتش را بيان نموديد، و حدودش را اقامه كرديد، و دستورات احكامش را نشر داديد، و راه خدا را مشخص نموديد، و در آن به رضاى او نائل شديد، و به قضاى او تن داديد، و پيامبران گذشته‌اش را تصديق نموديد. پس رو گردان از شما، از دين بيرون رفته است، و ملازم شما، به دين پيوسته است، و تقصير كنندهء در حق شما، نابود است، و حق با شما و در شما و از شما و به سوى شماست، و شما اهل آن و مركز آن، و ميراث نبوت نزد شماست، و بازگشت خلق به سوى شما، و حسابشان با شما، و فصل الخطاب، حكم قاطع حق، نزد شماست، و آيات خدا پيش شما، و اراده وعزمتهاى او در شما، ونور و برهانش نزد شما، و فرمانش به سوى
فقد ابغض الله ومن أعتصم بكم فقد اعتصم بالله ". " انتم الصراط الأقوم، وشهداء دارالفناء، وشفعاء دار البقاء والرحمة الموصولة، والآية المخزونة، والأمانة المحفوظة، والباب المبتلى به الناس، من اتيكم نجى ومن لم يأتكم هلك، الى الله تدعون، وعليه تدلون، وبه تؤمنون وله تسلمون، وبأمره تعملون، والى سبيله ترشدون وبقوله تحكمون، سعد من والاكم، وهلك من عاداكم، وخاب من حجدكم وضل من فارقكم وفاز من تمسك بكم، وأمن من لجأ اليكم، وسلم من صدقكم وهدى من اعتصم بكم، من اتبعكم فالجنة مأويه، ومن خالفكم فالنار مثويه، ومن جحدكم كافر، ومن حاربكم مشرك، ومن رد عليكم في اسفل درك من الجحيم ". " اشهد ان سابق لكم فيما مضى، وجار لكم فيما بقى وان ارواحكم ونوركم وطينتكم واحدة طابت وطهرت بعضها من بعض خلقكم الله انوارا فجعلكم بعرشه محدقين حتى من علينا بكم فجعلكم في بيوت شماست. آنكه با شما دوستى كند با خدا دوستى نموده و آنكه با شما دشمنى ورزد با خدا دشمنى كرده و آنكه شما را دوست بدارد خدا را دوست داشته و آنكه با شما كينه ورزد با خدا كينه ورزى كرده، و آنكه به شما تمسك جويد به خدا تمسك جسته است شماييد صراط متين و گواهان سراى فانى دنيا و شفيعان سراى جاويد آخرت، شما رحمت پيوسته و متصل، و آيت، نفيس الهى كه نيك نگهدارى مىشود و امانت محفوظ و درى كه مردم به آن آزمايش شوند. آنكه به سوى شما آمد نجات يافت و آنكه نيامد هلاك شد، به سوى خدا دعوت مىكنيد و بر او دلالت مىنماييد و به او ايمان داريد، و براى او تسليم هستيد، و به فرمان او عمل مىكنيد، و به راه او ارشاد مىنمائيد و به گفتهء او حكم مىكنيد. سعادتمند شد آنكه با شما دوستى ورزيد، و هلاك شد آنكه با شما دشمنى كرد، و نوميد شد، آنكه شما را انكار نمود، و گمراه گرديد، آنكه از شما جدا شد، و كامياب گرديد آنكه به شما تمسك جست، و ايمن گشت آنكه به شما پناه آورد، و سالم ماند آنكه شما را تصديق نمود، و هدايت يافت آنكه به شما چنگ زد، آنكه از شما پيروى كرد بهشت جاى اوست، و آنكه با شما مخالفت ورزيد، آتش دوزخ مأواى اوست و هر كه شما را انكار نمايد كافر و هر كه با شما بجنگد مشرك است، و هر كه شما را رد كند و
أذن الله ان ترفع ويذكر فيها اسمه وجعل صلوتنا عليكم، و ما خصنا به من ولايتكم طيبا لخلقنا وطهارة لأنفسنا وتزكية لنا وكفارة لذنوبنا فكنا عنده مسلمين بفضلكم ومعروفين بتصديقنا اياكم فبلغ الله بكم اشرف محل المكرمين واعلى منازل المقربين، وارفع درجات المرسلين حيث لايلحقه لاحق ولايفوقه فائق ولايسبقه سابق ولا يطمع في ادراكه طامع حتى لايبقى ملك مقرب ولانبى مرسل ولاصديق ولاشهيد ولاعالم ولاجاهل ولادنى ولافاضل، ولامؤمن صالح ولافاجر طالح ولاجبار عنيد، ولاشيطان مريد، ولاخلق فيما بين ذلك شهيد إلا عرفهم جلالة أمركم وعظم خطركم وكبرشأنكم و تمام نوركم، وصدق مقاعدكم وثبات مقامكم، وشرف محلكم ومنزلتكم عنده، وكرامتكم عليه، وخاصتكم لديه وقرب منزلتكم منه بابى انتم وامى واهلى ومالى واسرتى اشهدالله واشهدكم أنى مؤمن بكم وبما آمنتم به كافر بعدوكم وبما كفرتم به نپذيرد در پستترين طبقهء دوزخ خواهد بود گواهى مىدهم كه اين مقام براى شما در گذشته بوده و در آينده نيز باقى مانده و جريان دارد، و گواهى مىدهم كه ارواح شما ونور شما و سرشت شما، يكى است، پاك و پاكيزه، همه از يك سنخيد، و از يكديگريد، خداوند، شما را نورهايى آفريد، پس شما را به گرد عرش خود، محيط گردانيد تا آنگاه كه بر ما بوسيله ى شما، منت نهاد و شما را در خانه‌هايى قرار داد كه خدا اذن فرموده است كه رفيع باشند و نام خدا در آنها برده شود، و صلوات بر شما و دوستى شما را كه بدان مخصوصتان فرمود، موجب پاكيزگى خلقت ما، و طهارت جانهاى ما و تزكيهء ما و كفاره ى گناهان ما قرار داد، پس ما در پيشگاه او به فضيلت شما، معترف گشتيم، و به تصديق شما شناخته شديم، پس خداوند، شما را به شريف‌ترين جايگاه مكرمان، و به بالاترين مراتب مقربان، و رفيع‌ترين درجات مرسلان، رساند، آنجا كه هيچ رسنده اى، بدان نرسد و هيچ برترى جويى، بر آن برترى نيابد و هيچ پيشروى بر آن پيشى نگيرد و هيچ طمع‌كارى به ادراك آن طمع نورزد، تا آنجا كه باقى نماند هيچ فرشتهء مقربى، و نه پيامبر مرسلى، و نه صديقى، و نه شهيدى، و نه عالمى، و نه جاهلى، و نه پستى، و نه ارجمندى، و نه مؤمن شايسته‌يى و نه بدكار فاسدى، و نه جبار ستم پيشه‌يى و نه
مستبصر بشأنكم وبضلالة من خالفكم، موال لكم ولأوليائكم، مبغض لأعدائكم، ومعاد لهم، سلم لمن سالمكم، وحرب لمن حاربكم، محقق لما حققتم، مبطل لما ابطلتم، مطيع لكم عارف بحقكم، مقر بفضلكم محتمل لعلمكم محتجب بذمتكم معترف بكم مومن بايابكم مصدق برجعتكم، منتظر لأمركم مرتقب لدولتكم، آخذ بقولكم عامل بأمركم، مستجير بكم، زائر لكم، عائذ بقبوركم، مستشفع الى الله عزوجل بكم ومتقرب بكم اليه، ومقدمكم امام طلبتى، وحوائجى وإرادتى في كل احوالى وامورى مؤمن بسركم وعلانيتكم وشاهدكم وغائبكم واولكم، وآخركم ومفوض في ذالك كله، اليكم ومسلم فيه معكم وقلبى لكم مسلم، ورأيى لكم تبع ونصرتى لكم معدة، حتى يحيى الله تعالى دينه بكم، ويردكم في ايامه ويظهركم لعدله ويمكنكم في ارضه فمعكم معكم، لامع غيركم، آمنت بكم وتوليت آخركم بما تؤليت به أولكم، وبرئت الى الله عزوجل من شيطان سركشى، و نه خلقى كه در ميان اين‌ها حضور دارد، جز آنكه خداوند به او شناساند، جلالت امر شما، و عظمت شرف شما را، و بزرگى شأن شما را، و تماميت نور شما را، و درستى جايگاههاى شما را، و استوارى مقام شما را، و شرافت منزلت شما را نزدش، و كرامتتان را پيش او، و ويژگيتان را در مقابل او، و مقرب بودنتان را به او پدرم و مادرم و خانواده‌ام و مالم و خويشاوندانم، فدايتان باد! خدا را گواه مىگيرم و او را به شهادت مىطلبم كه من بر شما! مؤمنم و به شما و به آنچه شما به آن مؤمنيد، ايمان دارم و كافرم به دشمن شما و به آنچه شما به آن كافريد، بينايم به شأن شما و به گمراهى آنكه با شما مخالفت نمايد، دوستدارم براى شما و دوستدارانتان، و كينه ورزم براى دشمنانتان و دشمن آنانم، صلح و سازش دارم با هر كه با شما صلح و سازش دارد، و در جنگم با هر كه با شما بجنگد، تثبيت مىكنم هر چه شما تثبيت نمائيد و باطل مىكنم آنچه شما باطل نمائيد، مطيع شمايم، شناساى حق شمايم، اقرار به فضل شما دارم، بردارنده و پذيراى علم شمايم، در زير پوشش امان شما پناهنده ام، معترف به شمايم، معتقد به بازگشت شمايم، تصديق كننده ى رجعت شمايم، منتظر امر شمايم، آماده ى در انتظار دولت شمايم، گيرنده ى گفتار شمايم، آماده ى در انتظار دولت شمايم، پناه
اعدائكم، و من الجبت والطاغوت، والشياطين وحزبهم الظالمين لكم الجاحدين لحقكم والمارقين من ولايتكم والغاصبين لأرثكم الشاكين فيكم المنحرفين عنكم ومن كل وليجة دونكم وكل مطاع سواكم، ومن الائمة الذين يدعون الى النار فثبتنى الله أبدا ما حييت على موالاتكم ومحبتكم ودينكم ووفقنى لطاعتكم، ورزقنى شفاعتكم وجعلنى من خيار مواليكم ألتابعين لما دعوتم اليه، وجعلنى ممن يقتص آثاركم ويسلك سبيلكم، ويهتدى بهديكم ويحشر في زمرتكم ويكر في رجعتكم ويملك في دولتكم، ويشرف في عافيتكم ويمكن في ايامكم وتقر عينه غدا برؤيتكم بأبى انتم وامى ونفسى و اهلى ومالى من اراد الله بدء بكم ومن وحده قبل عنكم ومن قصده توجه بكم موالى!
لااحصى ثنائكم ولاابلغ من المدح كنهكم ومن الوصف قدركم وانتم نور الأخيار وهداة الأبرار وحجج الجبار من بكم فتح الله، وبكم يختم وبكم ينزل الغيث، وبكم يمسك خواه شمايم، زيارت كننده ى شمايم، پناهنده به قبرهاى شمايم، در پيشگاه خداى عزيز و جليل، شما را شفيع قرار مىدهم و بوسيلهء شما به درگاهش تقرب مىجويم، و شما را جلوى خواستها و حوائج و مرادهايم در همهء احوال و امورم قرار مىدهم، مؤمنم به پنهان و آشكار شما و حاضر و غائب و اول شما و آخر شما، و در همه ى اين امور، كار را به شما وامىگذارم و در آن همراه شما تسليمم، و دلم تسليم و پذيراى شماست، و رأيم پيرو شما، آماده يارى براى شما، تا خداى متعال دينش را به شما زنده و شما را در روزگار حكومتش بازگرداند، و شما را براى عدلش ظاهر سازد، و در زمينش توانا نمايد و قدرت دهد ". پس با شما باشم نه با غير شما، ايمان آوردم به شما و ولايت آخرين شما را پذيرفتم به همان گونه كه ولايت نخستين شما را پذيرفته ام، و به سوى خداى عزيز و جليل از دشمنانتان و از " جبت " و " طاغوت " و شيطانها و حزب ستمكارشان به شما كه منكران حق شما و بيرون رفتگان از ولايت شما و غاصبان ارث شما و شك كنندگان دربارهء شما و منحرفان از شمايند بيزارى مىجويم، و بيزارم از هر محرم رازى جز شما و هر اطاعت شونده‌يى غير از شما، و از پيشوايانى كه به سوى آتش دعوت مىكنند، پس خداوند مرا هميشه تا زنده ام بر مهرورزى با شما و دوست داشتن شما و بر دين شما
السماء ان تقع على الأرض ارلا باذنه وبكم ينفس الهم ويكشف الضر وعندكم ما نزلت به رسله وهبطت به ملائكته والى جدكم (وفى زيارة أمير المؤمنين قل: وإلى اخيك) بعث الروح الأمين آتاكم الله مالم يؤت احدا من العالمين طأطأ كل شريف لشرفكم، وبخع كل متكبر لطاعتكم، وخضع كل شريف لفضلكم وذل كل شيئي لكم، واشرقت الأرض بنوركم وفاز الفائزون بولايتكم بكم يسلك الى الرضوان، وعلى من جحد ولايتكم، غضب الرحمن ". بابى انتم وامى ونفسى واهلى ومالى ذكركم في الذاكرين (1) واسماؤكم في الأسماء، وأجسادكم في الأجساد، وأرواحكم في الأرواح، وأنفسكم في النفوس، وآثاركم في الأرواح، وانفسكم في االنفوس، وآثاركم في الآثار، وقبوركم في القبور، فما احلى اسمائكم واكرم انفسكم واعظم شأنكم وأجل خطركم وأوفى عهدكم وأصدق وعدكم! كلامكم نور، وأمركم رشد، ووصيتكم التقوى، وفعلكم پابرجا دارد، و براى اطاعت شما موفق سازد، و شفاعت شما را روزيم گرداند، و مرا از بهترين دوستانتان كه پيرو آنچه، شما به آن دعوت كنيد، هستند قرار دهد، و مرا از جمله ى كسانى قرار دهد كه دنباله رو، آثار شما هستند و به راه شما مىروند و به هدايت شما هدايت مىيابند و در جرگهء شما، محشور مىشوند و در رجعت شما بازگردانده مىشوند و در دولت شما قدرتمند مىگردند و در دوران آسايش وعافيت شما مورد احترام قرار مىگيرند و در روزگار شما توانايى و منزلت مىيابند، و فردا چشمانشان به ديدار شما روشن مىگردد ". پدرم فدايتان باد و مادرم و خودم و خانواده‌ام و مالم. هر كس خدا را بخواهد، به شما آغاز كند، و هر كس او را يگانه خواند از شما بپذيرد، و هر كس قصد او كند، به شما رو آورد. موالى من، من شمارش ثناى شما را نمى توانم و حقيقت شما را به مدح كردن، و قدر و منزلت شما را به توصيف نمودن نمى رسم، و درك
الخير والصدق والرفق، وقولكم حكم وحتم، ورأيكم علم وحلم وحزم، ان ذكر الخير كنتم اوله واصله وفرعه ومعدنه ومأويه ومنتهاه ". بابى انتم وامى ونفسى! كيف اصف حسن ثنائكم؟ واحصى جميل بلائكم؟ وبكم اخرجنا الله من الذل وفرج عنا غمرات الكرب، وانقذنا من شفا جرف الهلكات، ومن النار. بابى انتم وامى ونفسى! بموالاتكم علمنا الله معالم ديننا، واصلح ماكان فسد من دنيانا، وبموالاتكم تمت الكلمة وعظمت النعمة وائتلفت الفرقة وبموالاتكم تقبل الطاعة المفترضة ولكم المودة الواجبة والدرجات الرفيعة والمقام المحمود، والمكان المعلوم عند الله عزوجل، والجاه العظيم والشأن الكبير والشفاعة المقبولة. ربنا آمنا بما انزلت واتبعنا الرسول، فاكتبنا مع الشاهدين ربنا لاتزع قلوبنا بعد اذ هديتنا وهب لنامن لدنك رحمة انك انت الوهاب سبحان ربنا ان كان وعد ربنا لمفعولا ".
نمىكنم، شما، نور خوبان و رهنمايان نيكان و حجتهاى خداوند مقتدريد، خداوند به سبب شما آغاز كرد و به سبب شما پايان مىبخشد، و به سبب شما باران فرو مىفرستد، و به سبب شما آسمان را نگه مىدارد كه بر زمين نيفتد مگر به اذن او، و به سبب شما اندوه را مىبرد و سختى را بر طرف مىسازد، و نزد شماست آنچه فرستادگانش و فرشتگانش فرود آوردند، و بر جد شما (و در زيارت اميرمؤمنان على (عليه السلام) بگو: به برادر تو) روح الأمين " جبرئيل " مبعوث شد. خداوند به شما عطا فرموده، آنچه به هيچكس از جهانيان عطا نكرده است، هر شريفى در برابر شرافت شما سر فرود آورده است، و هر متكبرى به اطاعت شما گردن نهاده است، و هر جبارى در برابر فضل و برترى شما فروتنى كرده است و همه چيز براى شما خوار و ذليل گشته، است، و زمين به نور شما تابان گشته و رستگاران به ولايت شما رستگار شدند بوسيلهء شما به سوى رضوان " بهشت " رهسپار شدند، و بر آنكه ولايت شما را انكار نمايد خشم خداى رحمان باشد، پدرم و مادرم و جان و اهل و مالم و فداى شما باد! فداى ياد شما در زبان ياد كنندگان، و فداى نامهاى شما در ميان نامها، و جسدهاى شما در ميان جسدها، و ارواحتان در ميان ساير ارواح، و نفوس شما در ميان ساير نفوس، و آثار شما در ميان ساير آثار، و قبور شما
" يا ولى الله ان بينى و بين الله عزوجل ذنوبا لايأتى عليها الا رضاكم فبحق من إئتمنكم على سره، واسترعاكم امر خلقه، وقرن طاعتكم بطاعته، لما استوهبتم ذنوبى وكنتم شفعائى فإنى لكم مطيع من أطاعكم فقد اطاع الله، ومن عصاكم فقد عصى الله، ومن احبكم فقد أحب الله ومن ابغضكم فقد أبغض الله ". " اللهم انى لو وجدت شفعاء اقرب اليك من محمد واهل بيته الأخيار ألأئمة الابرار لجعلتهم شفعائى، فبحقهم الذى اؤ جبت لهم عليك اسئلك ان تدخلنى في جملة العارفين بهم وبحقهم وفى زمرة المرحومين بشفاعتهم انك ارحم الراحمين وصلى الله على محمد وآله الطآهرين وسلم كثيرا، وحسبنا الله ونعم الوكيل ".
در ميان ساير قبرها، پس چه شيرين است نامهاى شما، و چه گرامى است نفوس شما، و چه بزرگ است شأن شما، و چه والاست منزلت شما، و چه باوفاست پيمان شما، و چه راست است وعده ى شما، كلامتان نور، فرمانتان هدايت، سفارشتان تقوى، كارتان خير، شيوه‌تان نيكى، خويتان كرم، شأنتان حق و راستى و مدارا، گفتارتان محكم و قاطع، و رأيتان دانش و بردبارى و انديشمندى است، اگر خير ياد شود، شما آغاز و ريشه و شاخه و معدن و جايگاه و نهايت آنيد. پدرم فدايتان باد و مادرم و خودم! چگونه نيكويى ثناى شما را نسبت به خدا وصف كنم و زيبايى احسانتان را برشمرم، به سبب شما خداوند، ما را از ذلت و خوارى بيرون آورد، و از سختيها و گرفتارى‌ها نجات بخشيد، و از لبه پرتگاه هلاكتها و از آتش دوزخ نجاتمان داد. پدرم فدايتان باد و مادرم و خودم! دوستى و ولايت شما، خداوند دانستى هاى دينمان را به ما آموخت، و آنچه از امور دنيامان تباه شده بود اصلاح فرمود، و به دوستى و ولايت شما كلمه ايمان تمام شد و نعمت، بزرگ گرديد، و جدايى به الفت مبدل گشت، و به دوستى و ولايت شما عبادت واجب پذيرفته مىشود، و براى شماست، دوستى واجب و درجات رفيع و مقام ستوده و پسنديده و مكان و منزلت معلوم، نزد خداى عزيز و جليل، و آبروى بزرگ و شأن عظيم و در نزد شما شفاعت پذيرفته است. پروردگارا! به آنچه فرو فرستادى ايمان داريم، و از پيامبر (صلى الله عليه وآله) پيروى مىكنيم، پس ما را از زمره ى شاهدان بر رسالت بنويس. پروردگارا! دلهامان را بعد از آنكه
هدايتمان فرمودى، ملغزان! و از نزد خود به ما رحمتى ببخش كه تو بسيار بخشنده‌يى، منزه است پروردگار، ما همانا وعده ى پروردگار ما شدنى است. اى ولى خدا! براستى ميان من و خداى عزيز و جليل، گناهانى است كه جز رضايت شما آن را برنمىدارد، پس به حق آنكه شما را امين سر خويش قرار داد و مأمور رعايت و نگهبانى امور خلق خود ساخت و اطاعت شما را با اطاعت خود قرين نمود، كه بر گناهانم بخشش جوييد و شفيعان من باشيد، كه من مطيع شمايم، و هر كس از شما اطاعت كند، از خدا اطاعت كرده، و هر كس شما را دوست دارد، خدا را دوست داشته، و هر كس با شما دشمنى كند با خدا دشمنى كرده است ". " بار خدايا! من اگر شفيعانى نزديكتر به تو از محمد (صلى الله عليه وآله) و خاندان برگزيده ى او كه امامان نيكوكارند، مىيافتم آنان را شفيعان خود قرار مىدادم، پس به حقى كه براى آنان بر خود لازم ساختى از تو مىخواهم كه مرا، در جمله ى عارفان به آنان و به حق آنان و در زمره ى رحمت شدگان به شفاعت آنان، وارد سازى، كه همانا تو ارم الراحمينى.
خداوند بر محمد (صلى الله عليه وآله) و خاندان پاكش درود فرستد و سلام بسيار برايشان نثار فرمايد، و حسبنا الله ونعم الوكيل. خدا ما را كفايت كننده و سرپرست و بسيار وكيل خوبى است ".
ترجمه منظوم زيارت جامعه در اسفند 1380 در مدينهء منوره (كه خداوند متعال نصيب خواننده گرامى نيز فرمايد!) در انديشه ترجمه ى سنگين همين زيارت جامعهء امام هادى (عليه السلام) بودم تا در اين نوشته درج گردد، در محفل پر جمعيت و شكوهمند روحانى، حضور داشتم كه مداح اهل بيت (عليه السلام) آقاى صادق آهنگران [شاعر جبهه‌ها] اين شعر زير را با صداى زيبا و آهنگ دل‌ربا قرائت نمودند، و مردم را شديدا تحت تأثير قرار دادند، در اثناى استماع اشعار، پى بردم كه برخى از ابيات اين منظومه، ترجمهء شاعرانه همان مضامين، زيارت جامعه مىباشد.
پس از پايان جلسه، از خوانندهء محترم پرسيدم اين اشعار از چه كسى بود؟ گفتند: از جناب آقاى " جواد محدث " دام افضاله شاعر اهل بيت (عليه السلام) (1) اكنون كه ترجمهء فارسى
زيارتنامه به پايان رسيد، مناسب ديدم به ياد " مدينه طيبه " آن شهر زيباى پيامبر اسلام (صلى الله عليه وآله) و به ياد قبور طاهرهء ائمه مظلوم بقيع (صلى الله عليه وآله و سلم) كه سند گوياى مظلوميت شيعه و اهل بيت (عليه السلام) را در گسترهء تاريخ اسلام، دربردارد اين سرودهء ارزشمند را با كسب اجازه از محضر ارجمند سراينده‌اش در اينجا بياوريم تا تفسير گونه اى به برخى از مضامين اين زيارتنامهء نفيس بوده باشد، بلكه بار ديگر همراه خواننده و سراينده، رهسپار آن ديار أبرار (مدينه) گرديم. إنشاءالله!
اهل بيت آفتاب (صلى الله عليه وآله و سلم) محمد (صلى الله عليه وآله) ساقى بزم وجود است * جهان مست از مى غيب و شهود است ولايت همچو مى در جام هستى است * غدير خم، خم اين شور و مستى است على (عليه السلام) عطر و جان گلخانهء اوست * حقيقت، برگى از افسانهء اوست هر آنكس درس عقل و فطرت آموخت * مرام دوستى، با عترت آموخت شما اى عترت مبعوث خاتم * شما اى برترين اولاد آدم شما از اهل بيت آفتابيد * گل جان محمد (صلى الله عليه وآله) را گلابيد جهان جسم، و شما جان جهانيد * شما هم آشكار و هم نهانيد شما سرچشمهء احسان وجوديد * صفا بخش گلستان وجوديد شما اسرار هستى را امينيد * فروغ آسمان، روى زمينيد امير كشور دلها، شماييد * شما آيينه هاى حق نماييد جهان گلخانه و انسان، گل آن * شما عطر و گلاب اين گلستان محمد (صلى الله عليه وآله) پيك رحمت، قاصد شور * فروغ آيهء " نور على نور " شما موجى از آن درياى نوريد * برانگيزندهء شور و شعوريد شما يك نور در چندين رواقيد * شما نور حجازيد وعراقيد فروزان مشعل همواره جاويد * شماييد و شماييد و شماييد ديانت بى شما كامل نگردد * به جز با عشقتان، دل، دل نگردد
كدام عاشق در اين ره، در بلا نيست؟ * كدامين دل شما را مبتلا نيست؟
اگر در سوگتان شد ديده نمناك * اگر از عشقتان دل گشت غمناك گواه عشق ما اين ديده و دل * رساند " اشك " و " غم " ما را به منزل شما راه سعادت را دليليد * شما مقصود هر ابن السبيليد شما حقيد و دشمنها سرابند * كفى پوچند و چون نقشى برآبند شما تفسير " نور " و " والضحى " ييد * شما معناى قرآن، ودعاييد اماميد و شهيديد و گواهيد * مصون از هر خطا و اشتباهيد شما راه خدا را باز كرديد * شهادت را شما آغاز كرديد فدا كرديد جان، تا دين بماند * به خون خفتيد، تا آيين بماند شما نور خدا در روى خاكيد * صراط مستقيم و راه پاكيد شما شيرازهء ام الكتابيد * شما ميزان حق، روز حسابيد تولاى شما، فرض خدايى است * قبول ورد آن، مرز جدايى است هر آن كس را كه در دين رسول است * ولايت، مهر و امضاى قبول است اگر مولى " ولى " مى شد چه مى شد؟ * خليفه گر " على " مى شد چه مى شد؟
ولى خاتم، دوباره بى نگين شد * عدالت با على، خانه نشين شد سقيفه ساعده‍ ماتم شد، آن روز * نصيب و سهم شيعه، غم شد آن روز دوباره بولهب آتش برافروخت * در بيت النبى (صلى الله عليه وآله)، در شعله‌اش سوخت سران توطئه با هم نشستند * دل و پهلوى عصمت را شكستند هزاران دست بيعت‌گر كجا رفت؟ * وفا با آل پيغمبر كجا رفت؟
اگر پيمان مردم با " ولى " بود * اگر پيوند با " آل على " بود نه فرمان نبى از ياد مىرفت * نه رنج و زحمتش بر باد مىرفت نه بر روى زمين مىماند قرآن * نه " قدرت " تكيه مىزد جاى " برهان " نه حق بى ياور و مظلوم مىماند * نه امت از على (عليه السلام) محروم مىماند
نه زهرا كشته مىشد در جوانى * نه مىشد خسته از اين زندگانى نه از دست ستم مىخورد، سيلى * نه رويش مىشد از بيداد، نيلى نه بازويش كبود از تازيانه * نه دفن او شبانه، مخفيانه نه تيغ كينه در دست جنون بود * نه محراب على، رنگين زخون بود نه بر فرق على (عليه السلام)، شمشير مىخورد * نه بر حلقوم اصغر، تير مىخورد نه خون دل نصيب مجتبى بود * نه پرپر لاله‌ها در كربلا بود نه زينب بذر غم مىكاشت در دل * نه مىزد سر زغم بر چوب محمل بقيع ما، نه غم افزاى جان بود * نه ويران و چنين بى سايه بان بود غدير خم اگر سايه فكن بود * " ولايت "، اهرمى دشمن شكن بود صفوف ما جدا از هم نمى شد * شكوه و عزت ما كم نمى شد نه بذر فتنه مىپاشيد دشمن * نه " ما " تقسيم مىشد بر " تو " و " من " نه صدها بار مىمرديم هر روز * نه جام زهر مىخورديم هر روز از اول، عشق را با غم سرشتند * كتاب شيعه را، با خون نوشتند كنون ماييم، و درد داغدارى * كنون ماييم، و اشك و سوگوارى هنوز اشك عزا، پيوسته جارى است * رواق چشممان، آيينه كارى است غدير ما، محرم دارد امروز * محرم، بذر غم مىكارد امروز ولايت، گنج عشقى در دل ماست * محبت هم، سرشته با گل ماست شما آل رسول خاتم هستيد * كه با جود و كرم، ميثاق بستيد دل و جان جهانى، عاشق آباد * فداى نام شيرين شما باد كريمان با بدان هم، بد نكردند * كسى را از در خود، رد نكردند اگر ناقابليم و شرمساريم * به جز عشق شما، چيزى نداريم شما در ظاهر و باطن اميريد * عنايت كرده، دست ما، بگيريد مدينة منوره، غدير 1411 (تير 1370)
شفيعى مازندرانى گويد:
وصى دهم، هادى ملك دين * امين خدا، مهر اهل زمين تجلاى مجلاى، فيض احد * ولى خلايق، امام مبين جهان زنده بين از جمال نقى چو دل سبز شد از وصال نقى سر افكنده، بيداد از هيبتش * هريمن حزين از فعال نقى (1) 7. از سخنان آن حضرت 1. هر كس از خدا بترسد، از او مىترسند، و هر كس از خدا اطاعت كند، از او اطاعت مىكنند.
2. خداوند را جز به آنچه خود را توصيف كرده است، نمى شود، توصيف نمود و چگونه مىشود، خالقى را كه تمام حواس از درك او، و اوهام از تصور او، و خاطرات قلبى از تجديد او عاجزند، توصيف نمود.
خداوند، بالاتر از آنست كه به وصف بيايد و بالاتر از تعريف مردم است. قرب او بعد، و بعد او قرب است. او است كه كيفيت را خلق كرده و او است كه زمان را آفريده و نمى شود گفت كه او چيست و از چه وقت است. او است واحد صمد كه مولود كس نيست و مولود وكفوى ندارد. وايضا فرموده است: عالم و متعلم هر دو شريك در به هوش بودن هستند و هر دو مأمور به نصيحت و راهنمايى بوده و هر دو از غش و دوروئى ممنوع شده اند.
3. من هانت عليه نفسه فلا تأمن شره. (2) فردى كه براى شخصيت خود، ارزشى قائل نيست، هرگز از شر او نمى توان ايمن شد.
4. العقوق يعقب القلة، ويودى الى الذلة. (3) عقوق والدين، موجب كمى عمر، عامل خوارى و ذلت در زندگى مىگردد.
5. من رضى عن نفسه، كثر الساخطون عليه. (1) هر آنكس كه خودپسند باشد، مخالفان و ناراضيان بيشترى را خواهد داشت.
6. دعا در حل مشكلات: در كتاب " مهج الدعوات ومنهج العنايات " سيد بن طاووس (رضوان الله تعالى عليه) از طريق محمد بن جعفر بن هشام اصبغى روايت كرده است كه گويد:
يسع بن حمزة قمى به او خبر داده است كه عمرو بن مسعده، وزير معتصم خليفه عباسى او را تهديد به مرگ و كشتن و از بين بردن اهل و عيال كرده است، نامه اى به امام هادى (عليه السلام) نوشتم از او چاره جويى نمودم.
امام (عليه السلام) در پاسخ نوشتند: " هرگز نگران و ناراحت مباش خداى متعال را با اين كلمات بخوان و از او مددجوئى نما خداوند متعال، هر چه سريع تر تو را نجات مىبخشد و فرجى حاصل مىگردد: چون اين دعائى است كه آل محمد (صلى الله عليه وآله) به هنگام نزديك شدن بلا و بروز دشمنان، و به هنگام خوف از فقر و تنگى، خدا را با آن، مىخواندند:
يسع بن حمزه قمى مىگويد: در زندان، من در وسط روز اين دعا را كه امام هادى (عليه السلام) تعليم داده بود، خواندم تا اينكه خدمتگزار خدمتكاران عمر بن مسعده آمدند و مرا فرا خواندند كه امير تو را مىطلبد، من به سرعت به سراغ او رفتم و وارد بر او شدم، هنگامى كه چشمش به من افتاد تبسم نمود دستور داد: آهن و زنجير را از گردن من باز كردند، خلعتى كه لباس فاخرى بود به من پوشاندند و با عطر مرا معطر ساختند، سپس مرا به نزد خود طلبيد، و با كلمات دلنشين، با من صحبت و گفتگو كرد و از من معذرت خواست و هر آنچه از من گرفته بود، پس داد. و دستور داد، مرا به جايگاه و محل خودم برگردانند.
اينك آن دعا كه امام هادى (عليه السلام) ياد داده است. (2)
" يا من تحل باسمائه عقد المكاره، ويا من يفل بذكره حد الشوائد، ويا من يدعى بأسمائه العظام من ضيق المخرج الى محل الفرج، فهى بمشيتك دون قولك مؤتمره، وبارادتك دون وحيك منزجرة، و انت المرجو للمهمات، وانت المفزع في الملمات، لايندفع منها الا مادفعت، ولاينكشف منها الا ما كشفت، وقد نزل بى من الأمر ما فدحنى ثقله، وحل بى منه ما بهظنى حمله، وبقدرتك أوردت على ذلك، وبسلطانك وجهته إلى، فلامصدر لما اوردت، ولاميسر لما يسرت ولاصارف لما وجهت، ولافاتح لما أغلقته، ولامغلق لما فتحت، ولاناصر لمن خذلت، الا انت صل على محمد وآل محمد، وافتح لى باب الفرج بطولك، واصرف عنى سلطان اللهم بحولك، وأنلنى حسن النظر في ما شكوت، وارزقنى حلاوة الصنع في ما سألتك، وهب لى من لدنك فرجا وحيا، واجعل لى من عندك مخرجا هنيا ولاتشغلنى بالأهتمام عن تعاهد فرائضك، واستعمال سنتك، فقد ضقت بما نزل بى ذرعا، وامتلأت بحمل ما حدث على جزعا. وانت القادر على كشف ما بليت به، ودفع ما وقعت فيه، فافعل بى ذلك وان كنت غير مستوجبة منك يا ذالقرب العظيم، والمن الكريم، فأنت قادر يا ارحم الراحمين، آمين رب العالمين ". (1) ترجمه: هم اكنون، پروردگارا! بلائى بر من فرود آمده است كه سنگينى‌اش مرا به زانو در افكنده است و نوعى گرفتارى به من رو آورده است كه تحملش مرا از پا درآورده است، و آن را، تو به قدرت خود وارد آورده اى و به اقتدار خود بر من متوجه ساخته اى، پس براى آنچه تو وارد كرده‌اى، برگرداننده‌اى، و براى آنچه تو پيش آورده اى، تغيير دهنده اى، و براى آنچه تو فرو بسته اى، گشاينده‌اى، و براى آنچه تو بگشوده‌اى، فراز كننده‌اى و براى آنچه تو مشكل ساخته‌اى، آسان كننده‌اى، و براى آن كه تو خوار كرده‌اى، يارى دهنده اى نيست، پس بر محمد (صلى الله عليه وآله) و آلش رحمت فرست، و به رحمت واسعه خود در آسايش را، اى پروردگار من به رويم بگشاى، و به قوت خود، سلطان غم را از هجوم بر من، منهزم ساز، و مرا در شكوايم به توجه كامل نائل فرما، و در آن چه مسئلت كرده ام
شيرينى احسان خود را بچشان، و از نزد خود رحمت و گشايشى، ارزانى دار، و از لطف خود نجات و خلاصى سريع، مقرر ساز، و مرا به سبب غلبهء غم، از رعايت واجبات و به كار بستن مستحبات خود، باز مدار زيرا كه من اى پروردگارم! به علت آنچه بر سرم آمده، بى تاب و توان شده ام و قلبم از تحمل آنچه بر من رخ داده است، لبريز از غم شده است و تو بر رفع هر نوع گرفتارى بر من و دفع آنچه در آن افتاده ام، قادرى. پس قدرتت را دربارهء من به كار بر، اگر چه از جانب تو، سزاوار آن نباشم. اى صاحب عرش عظيم.
7. پارسائى واقعى: " عن على بن محمد عن آبائه قال دخل سماعة بن مهران على الصادق (عليه السلام) فقال له: يا سماعه و ذكر الحديث الى أن قال: والله يدخل النار منكم احد فتنافسوا في الدرجات وأكمدوا عدوكم بالورع ". (1) " امام هادى (عليه السلام) از پدران بزرگوارش از امام صادق (عليه السلام) روايت مىكند كه سماعة بن مهران [يكى از ياران امام صادق (عليه السلام)] وارد محضر امام شد امام (عليه السلام) به او فرمودند:
اى سماعة! به خدا قسم كسى از شما به دوزخ نمى رود پس در دريافت بهشت با هم رقابت كنيد و دشمنان خود را با خوددارى از گناه افسرده خاطر كنيد ".
8. سخن مكتوب حضرت علاوه بر سخنان و كلمات آموزنده كه طى احاديثى از آن بزرگوار باقى مانده است نامه‌ها و مكاتباتى هم از آن حضرت باقى مانده است كه مرحوم علم الهدى محمد بن محسن مرتضى كاشانى در ضمن نامه هاى پيشوايان تحت عنوان " معادن الحكمة في مكاتيب الأئمه " آورده است اين كتاب با تصحيح و تحقيق فقيد سعيد مرحوم آية الله احمدى ميانجى در دو جلد به چاپ رسيده است در آن كتاب، تعداد 19 نامه از آن بزرگوار نقل شده است كه توسط مؤلف توضيحاتى بر آنها افزوده شده است كه از ميان آنها چند فقره آورده مىشوند.
9. نگين انگشتر يا حمايت از مردم: ثقهء جليل، كافور خادم يكى از راويان احاديث امام
هادى (عليه السلام) مىگويد: در محل سكونت امام هادى (عليه السلام) در سامرآء، عده اى از صنعت‌گران بودند و در آن محل، مشغول كار و تلاش بودند، از جمله مردى به نام يونس نقاش بود كه به محضر امام رفت و آمد هم داشت و بى ارتباط با امام نبود.
روزى يونس محضر امام آمد و به شدت مىلرزيد، گفت: مولاى من! خانواده ام را به شما مىسپارم. امام فرمود: قضيه چيست؟ گفت: مىخواهم از اين محل بروم، حضرت در حال تبسم گفت: چرا يونس؟ گفت: موسى بن بغا (1) (يكى از فرماندهان تشكيلات عباسى) نگينى به من فرستاد كه بتراشم و سوار انگشتر كنم، وقت تراشيدن آن را شكستم، نگين را نمى شود، قيمت گذاشت تا از عهدهء غرامت آن برآيم، صاحبش هم موسى بن بغاست يا هزار تازيانه به من مىزند يا اينكه مرا مىكشد.
امام (عليه السلام) فرمود: تا فردا برو به خانه‌ات جز خير نخواهد رسيد، فردا اول روز آمد و به شدت مىلرزيد، گفت: يابن رسول الله! فرستادهء موسى آمده تا نگين را ببرد، امام فرمود: برو جز خير نخواهى ديد، گفت: مولاى من در جواب او چه بگويم؟! امام به حالت تبسم فرمود:
برو پيش او ببين چه مىگويد؟
او با ترس و لرز برگشت، بعد از ساعتى، خندان پيش امام آمد، گفت: مولاى من! فرستاده موسى گفت: شب كنيزان امير دعوا كرده و هر يك خواسته است انگشتر مال او خواهد بود، امير گفت: اگر بتواند او را دو تكه كرده، دو تا نگين كند، تا هر يك، يكى را بردارد و دعوا بخوابد، اجرتش هر چه باشد خواهد پرداخت.
امام صلوات الله عليه با شنيدن اين سخن گفت: " أللهم لك الحمد، اذ جعلتنا ممن يحمدك حقا ". بعد فرمود: خوب به فرستادهء موسى چه جوابى دادى؟! گفتم: مهلت بدهيد ببينم چطور مىتوانم درست بكنم امام فرمود: خوب گفته اى. (2)
10. دلدارى و اطمينان: على بن جعفر يكى از ارادتمندان امام ساكن حومهء بغداد، (1) و عنوان وكيل امام هادى (عليه السلام) را نيز داشت، از وى پيش متوكل عباسى سعايت كردند، متوكل وى را به زندان افكند. زندان او به طول انجاميد، سرانجام قول داد كه به عبد الرحمان بن خاقان سه هزار دينار بپردازد تا دربارهء آزادى او فعاليت كند، در نتيجه عبيدالله بن يحيى بن خاقان وزير متوكل دربارهء او پيش متوكل شفاعت كرد.
متوكل گفت: اى عبيدالله! اگر دربارهء تو مشكوك بودم مىگفتم كه رافضى هستى تو چه مىگفتى؟! على بن جعفر وكيل على بن محمد (امام هادى) است و من تصميم دارم كه او را اعدام كنم!!
اين خبر در زندان به على بن جعفر رسيد، او كه به شدت ترسيده بود، نامه‌اى به محضر امام هادى (عليه السلام) نامه‌اى نوشت كه: خدارا! خدارا! دربارهء من فكرى بكنيد، به خدا قسم مىترسم در امر امامت، به شك بيافتم.
امام (عليه السلام) در ذيل نامهء او نوشتند: اگر كارت به آن جا كشد دربارهء تو از خدا كمك مىخواهم و آن وقت، شب جمعه بود.
فرداى آن روز متوكل عباسى را تب گرفت و به قدرى شدت پيدا كرد كه تا روز دوشنبه خانواده‌اش بر وى گريسته و به فرياد درآمدند، او به دنبال آن مرض شديد گفت: همه زندانيان را كه اسامى شان به وى عرضه شده است آزاد كنند، آنگاه على بن جعفر را ياد آورد، به وزيرش عبيدالله گفت: چرا نام او را به من عرضه نكردى؟!
عبيدالله گفت: من ديگر دربارهء او سخنى نخواهم گفت، متوكل گفت: همين الآن او را آزاد كن و بگو: مرا حلال كند، عبيدالله او را آزاد كرد و او به دستور امام هادى (عليه السلام) به مكه رفت و مجاور بيت الله شد، به دنبال اين جريان متوكل صحت پيدا كرد. (2) 11. خبر از قتل واثق وابن زيات: " مفيد " عليه الرحمة از ثقهء جليل القدر، خيران اسباطى (3)
نقل كرده است كه گويد: در مدينه خدمت ابوالحسن هادى (عليه السلام) رسيدم، فرمود: از واثق (1) چه خبر دارى؟ گفتم: فدايت شوم، او را در سامرآء سالم گذاشتم و من ده روز است كه او را ديده ام، فرمود: اهل مدينه مىگويند كه او مرده است. گفتم: من از همه نسبت به او قريب العهد هستم، فرمود: مردم مىگويند كه: او مرده است، من دانستم كه مقصود آن حضرت از " مردم " خودش مىباشد. بعد فرمود: جعفر در چه حالى (2) است؟ گفتم: او در بدترين احوال، در زندان به سر مىبرد، فرمود: او صاحب حكومت (بعد از واثق) است، بعد فرمود: ابن زيات [محمد بن عبد الملك زيآت وزير معتصم] در چه حالى است؟
گفتم: مردم با او هستند و فرمان، فرمان اوست، فرمود: كارش بر او شوم است.
امام صلوات الله عليه ساكت شد، بعد فرمود: بايد مقدرات و احكام خدا جاى خود را بگيرد، يا خيران! واثق عباسى از دنيا رفت، متوكل عباسى در جاى او نشست ابن زيات كشته شد. گفتم: فدايت شوم، اين كارها كى واقع گرديد؟ فرمود: شش روز بعد از خروج تو. (3) ناگفته نماند: محمد بن عبد الملك زيات در زمان معتصم عباسى به وزارت رسيد، در زمان واثق نيز وزير، و همه كاره بود او متوكل برادر واثق را بسيار اذيت كرد، او تنور كوچك و تنگى از چوب ساخته بود، همه جاى آن ميخ بود، سر ميخها به داخل تنور بود، هر وقت مىخواست كسى را شكنجه كند، در آن تنور مىكرد و او پس از اندك مدتى مىمرد. متوكل دستور داد او را در تنور و شكنجه گاهى كه خود ساخته بود انداختند چند روز در تب و تاب بود، نامه اى از آنجا براى متوكل نوشت كه اين دو شعر در آن بود:
" هى السبيل فمن يوم الى يوم * كأنه ما تريك العين في نوم " " لا تجرعن رويدا إنها دول * دنيا تنقل من قوم إلى قوم "
يعنى: زندگى دنيا همانند راه رفتن انتقال است از روزى به روزى ديگر، گويى كه آن مانند خيالاتى است كه در خواب مىبينى، جزع و بى تابى مكن، كمى صبر كن، زندگى داراى گردشهايى است كه از قومى، به قومى منتقل مىشود.
متوكل چون نامه را خواند، دلش به حال او سوخت، دستور آزادى او را صادر كرد، فرستادهء او براى خلاصى وى به زندان آمد، ولى ديد كه او در همان جا مرده است.
12. نامهء امام به محمد بن فرج: ثقهء جليل القدر، محمد بن فرج رخجى يكى از ياران امام (عليه السلام) گويد: امام هادى (صلوات الله عليه) نامه اى به من نوشت كه در آن نامه آمده بود:
اى محمد! كارهايت را بكن و با احتياط باش، او پس از مدتى به رفيقش على بن محمد نوفلى گفت: من كارهايم را جمع و جور كردم ولى نمى دانستم منظور امام از اين نامه چيست؟ در آن بين مأمورى از جانب خليفه آمد، تمام اموال مرا توقيف كرد و خودم را به زنجير كشيد و از مصر بيرون آورد و به زندان افكند، هشت سال در زندان ماندم، روزى باز نامه اى از امام (عليه السلام) در زندان به من رسيد، فرموده بود: اى محمد بن فرج! در ناحيهء غرب فرود نياى! پيش خود گفتم: امام (عليه السلام) به من اينطور مىنويسد با آن كه من در زندانم و اين عجيب است، چند روز نگذشته بود كه زنجير را از من برداشتند و مرا از زندان آزاد كردند، پس از آزاد شدن به امام (عليه السلام) نوشتم كه دعا بكنيد تا خدا اموال مرا به من باز گرداند.
در جواب نوشتند: به زودى سرمايه و مالت به خودت برمىگردد و اگر برنگردد بر تو ضررى نيست، على بن محمد نوفلى گويد:
نامهء امام به او نرسيده بود كه از دنيا رفت. (1) 13. عرق جنب از حرام: محمد بن همام مىگويد: إدريس بن داوود كفر ثوئى از واقفيه بود كه در زمان امام هادى (عليه السلام) داخل شهر سامرآء شد و خواست از آن حضرت بپرسد از لباسى كه با عرق جنب آلوده شده است آيا مىشود در آن نماز خواند يا نه؟ او در كنار طاق خانه اى ايستاده و انتظار آمدن امام (عليه السلام) را مىكشيد، ناگاه امام (عليه السلام) رسيد و با چوبدستى او
را حركت داد و بى آنكه او سؤالى بكند، حضرت فرمود:
" إن كان من حلال، فصل فيه وإن كان من حرام فلا تصل فيه " يعنى اگر جنابت از حلال باشد در لباسى كه با عرق آن آلوده شده است نماز بخوان و اگر از حرام باشد در آن نماز نخوان. (1)
بخش چهارم F امام هادى (عليه السلام) و تفسير قرآن
بخش چهارم / امام هادى (ع) و تفسير قرآن...
امام هادى (عليه السلام) و تفسير قرآن امام هادى (عليه السلام)، دهمين پيشواى معصوم از تبار پاك رسالت و طهارت، وارث پدر عاليقدر خود در مقام امامت و هدايت مردم بود و هنوز هشت سال از زندگى او نگذشته بود كه پدر عاليقدر خود را از دست داد و مجموع عمر او در حدود چهل سال بوده است.
از اين بزرگوار در تفسير آيات نورانى قرآن مجيد، مطالب فراوانى نقل شده است كه در لا به لاى كتابهاى حديثى، سيره و تفسير آمده است، ما به عنوان ارائه نمونه‌هايى از كلمات تفسيرى آن بزرگوار، چند موردى را بازگو مىنمائيم و تفصيل آن را به كتابها و منابع ياد شده إرجاع مىدهيم:
1. تعيين مصداق كثير سبط بن جوزى صاحب تذكره خواص الأمة مىگويد: " يحيى بن هرثمه (فرمانده عمليات نظامى) گويد: چند روز پس از انتقال امام هادى (عليه السلام) به سامراء، متوكل مريض شد و در حال مرض نذر كرد، اگر از آن مرض شفا پيدا نمايد دراهم كثيره تصدق نمايد. پس از چند روزى شفا يافت، او از فقهاء شهر پرسيد كه وى چه مقدار بايد تصدق نمايد، تا وفا به نذر خويش كرده باشد؟ و با چه مبلغى نذر او اداء مىگردد؟
هيچ كدام از فقهاء شهر، پاسخ قاطعى ندادند، و مبلغ آن را معين نمايند متوكل، فردى را به حضور امام هادى (عليه السلام) روانه ساخت تا مسألة را مطرح سازد امام (عليه السلام) پاسخ دادند: " اگر هشتاد و سه درهم، تصدق نمايد وفاء به نذر خويش نموده است ".
هنگامى كه از علت اين حكم پرسيده شد، امام (عليه السلام) در پاسخ به آيهء قرآن استناد فرمودند، جائى كه خداوند متعال، تأييدات خود را در جنگهاى اسلامى نسبت به پيامبر (صلى الله عليه وآله) و
مؤمنان صدر اسلام، با وصف " كثير " توصيف مىكند و مىفرمايد: * (ولقد نصركم الله في مواطن كثيرة ويوم حنين) *. (1) (خداوند در جنگ حنين و در موارد فراوانى به شما يارى و نصرت داد) و از آن جائى كه، معلوم شده است، جنگها وغزوات صدر اسلام، بيش از 83 مورد نبوده است، چون آن بزرگوار 27 بار غزوه (جنگهائى كه خود آن حضرت فرماندهى عمليات را بر عهده داشت) و 55 بار " سريه " (جنگهايى كه با فرماندهى يكى از اصحاب، سپاه اعزام مىفرمودند) كه آخرين واقعه جنگ حنين بوده است.
فقهاء و خود متوكل از شنيدن اين پاسخ، سخت به تعجب و شگفتى افتادند، متوكل اموال قابل توجهى به حضور امام (عليه السلام) فرستاد، ولى امام از پذيرفتن آنها امتناع ورزيد، فرمود: اين يك نذر واجب است در هر موردى كه خود خواستيد تصدق نمائيد ". (2) (البته برخى در مقام تضعيف اين حديث گفته اند درست است جنگهاى آن حضرت و مسلمانان، 83 مورد بوده است ولى مسلمانان چندين بار، شكست خورده اند و مشمول نصرت الهى نشده اند.
در پاسخ اين تضعيف نيز مىتوان گفت: نصرت الهى، يك نوع نصرت و يارى مطلق نيست، بلكه نصرت و يارى نسبى است در همان شكستها وعدم پيروزيها نيز، نوعى نصرت همراه بوده است به حدى كه مسلمانان به آخرين حد از شكست عجز و ضعف، كشانده نشده اند).
2. برترى علم و فضيلت صحبت از يك جوان فاضلى بود كه در مباحثه و مناظره، يكى از مخالفين را سر جاى خود با كمال شرمندگى نشانده است. امام (عليه السلام) مشتاق ديدار و زيارت اين جوان بود روزى كه با جمعى از بزرگان علوى و شخصيتهاى برجسته بنى هاشم، جلوس نموده بودند خبر ورود اين جوان را دادند امام (عليه السلام) او را به بغل دست خود دعوت كرد، و در كنار خويش در
صدر مجلس جاى داد، اين عمل بر سادات و مشايخ علوى، سخت گران آمد به حدى كه نتوانستند خوددارى كنند و در همان مجلس لب به اعتراض باز گشودند و علنا انتقاد نمودند... امام هادى (عليه السلام): در پاسخ اعتراض آنان فرمود:
* (إياكم ان تكونوا من الذين قال الله تعالى: الم تر الى الذين اوتوا نصيبا من الكتاب يدعون الى كتاب الله ليحكم بينهم، ثم يتولى فريق منهم وهم معرضون) * (1) آيا شما به داورى قرآن مجيد حاضر هستيد كه ميان ما قضاوت نمايد؟ آيا قرآن نمى فرمايد:
" هنگامى كه وارد مجلسى شديد براى همديگر جا باز نماييد تا خداوند گشايشى، در حال شما انجام دهد. در پايان آيه قرآن مىفرمايد:
خداوند درجات افراد با ايمان را بالا مىبرد، و آنان كه بهره‌اى از علم و دانش دارند داراى درجات و مراتب بالاتر خواهند بود. " يرفع الله الذين آمنوا منكم والذين اوتوا العلم درجات ". (2) خداوند متعال در اين آيه شريفه افراد با ايمان را بر ديگر افراد، و دانشمندان را خصوصا بر عموم افراد، ترجيح و برترى داده است. آن احتجاجات و استدلالهائى كه اين جوان با مخالفين و معاندين، انجام داده است، شرف و فضيلتش، از هر نسب و شرف برتر و بالاتر است... ".
3. سؤالات يحيى بن اكثم على بن ابراهيم قمى در تفسير خود نقل نموده است: كه يحيى بن اكثم با موسى برادر امام هادى (عليه السلام)، سوالاتى را مطرح ساخته بود كه او از برادرش امام هادى (عليه السلام) بپرسد و پاسخهاى امام (عليه السلام) اينچنين بود:
1. ازدواج مردان و زنان نخستين سوال اين بود كه خداوند در آيه شريفه در وصف اهل بهشت مىفرمايد:
* (او يزوجهم ذكرانا وإناثا ويجعل من يشاء عقيما إنه عليم قدير) *. (1) خداوند مردان و زنان را به تزويج هم در مىآورد. آيا خداوند بندگان مذكر خود را نيز به ترويج در مىآورد در حالى كه قومى را در اثر چنين عملى مورد عقاب و عتاب قرار داده است؟
پاسخ امام (عليه السلام) چنين بود خداوند اطاعت كنندگان از مردان را با حور العين ازدواجشان را فراهم مىسازد، و اطاعت كنندگان از زنان را با اطاعت كنندگان از مردان وصلت و تزوجى را فراهم مىآورد، و پناه بر خدا از آنچه هواى دل تو در آرزوى آنست.
2. علم كتاب يعنى چه؟
سوال دوم آنست كه مقصود پروردگار از آيه شريفه * (قال الذى عنده علم من الكتاب انا آتيك به، قبل ان يرتد اليك طرفك) *. (2) " فردى كه علمى از كتاب خدا پيش او بود، به سليمان عرض كرد من آن را پيش از آنكه تو چشم به هم زنى، پيش تو مىآورم ".
سوال اينست آيا پيامبر خدا، نيازمند علم و دانش آصف بن برخيا بود؟
پاسخ امام (عليه السلام) چنين بود آنكه علمى از كتاب پيش او بود، آصف بن برخيا بود و سليمان عاجز و ناتوان از علم و معرفت او نبود بلكه اين علم و دانش، از علم و دانش سليمان سرچشمه مىگرفت، كه آن را پيش آصف به وديعت نهاده بود و مىخواست به امت و پيروان خود از إنس و جن بشناساند كه او حجت خدا، پس از سليمان است، تا در امامت و پيشوائى او، اختلاف ننمايند، آن چنان كه سليمان در ايام حيات داود شناسائى و معرفى شده بود، و اين امر به عنوان تأكيد حجت خدا بر مردم بود.
3. سجدهء يعقوب (عليه السلام) سوال سوم آنست كه خداوند متعال در سوره يوسف مىفرمايد: * (و رفع ابويه على
العرش، وخروا له سجدا) *. (1) پدر و مادر خود را روى تخت بالا برد، آنان به صورت سجده كنندگان درآمدند، آيا يعقوب و فرزندانش به يوسف سجده نمودند در صورتى كه آنان انبياء و پيامبران الهى بودند؟
پاسخ امام: سجود يعقوب و فرزندانش به يوسف نبود، آن چنان كه سجود فرشتگان به خود آدم (عليه السلام) نبود، بلكه سجود آنان، به عنوان اطاعت از امر خدا و براى تحيت و درود به آدم (عليه السلام) بود سجود يعقوب و فرزندانش جهت سجدهء شكر به عنوان اجتماع و به هم رسيدن بود پس از آنكه اجتماع آنان به جدائى و افتراق مبدل گشته بود آيا نمى بينى كه يوسف در مقام شكر و سپاس خود مىگويد: * (رب قد آتيتنى من الملك، وعلمتنى من تاويل الأحاديث) *. (2) 4. پرسش از كتاب خوانان يعنى چه؟
سوال چهارم در مورد پيامبر اسلام (صلى الله عليه وآله) و ترديد او است جائى كه خداوند مى فرمايد:
* (فإن كنت في شك مما انزلنا اليك فسأل الذين يقرءون الكتاب من قبلك) *. مقصود از مخاطب آيه كيست؟ (3) اگر مخاطب آيه، خود رسول خدا بوده باشد، آيا او در مورد نزول قرآن شك و ترديدى داشت؟ و اگر جز رسول خدا (صلى الله عليه وآله) فرد ديگرى باشد پس در اين هنگام آيا قرآن بر غير رسول خدا (صلى الله عليه وآله) نازل گرديده است؟
پاسخ: مخاطب در اين آيه، خود رسول خدا (صلى الله عليه وآله) است، و او كوچك ترين شك و ترديدى در مورد نزول قرآن نداشت، ولى جاهلان و نادانان مىگفتند: چرا خداوند پيامبرى از فرشتگان را فرو نفرستاده است؟ و اگر انسانى را به عنوان پيامبر مىفرستاد چرا بين او و ديگر مخلوقات، امتياز و تفاوتى از نظر خوردن و نوشيدن و پوشيدن و راه رفتن در بازار و
غيره، قائل نشده است؟ پس خداوند عزوجل به پيامبر خود، وحى فرمود: " پس بپرس از پيشينيان از خويشتن در حضور اين نادانان و جهال آيا پيش از تو پيامبرى فرستاده است كه خوراك و پوشاك و رفتن در بازارها را نداشته باشد، تا آنان جنبه الگوئى و مقتدائى تو را داشته باشند، بلكه فرمود: اگر در شك و ترديد بوده باشى و اين امر در مورد با انصافها نبود آن چنان كه در آيه ديگر مىفرمايد: * (قل تعالوا ندع أبنائنا وابنائكم، ونسائنا ونسائكم، وأنفسنا وانفسكم، ثم نبتهل فنجعل لعنة الله على الكاذبين) *. (1) " بگو بيائيد فرزندان ما و فرزندان شما، زنان ما، و زنان شما، خود هامان و خود هاتان را فرا خوانيم سپس مباهله نمائيم و لعنت خدا را نصيب دروغ گويان قرار دهيم ".
اگر در اين آيه مىفرمود " نبتهل فنجعل لعنة الله عليكم " مباهله نمائيم و لعنت خدا را بر شماها قرار دهيم، اينان هرگز به مباهله، تن در نمى دادند ولى خداوند متعال، خود پيامبر را نيز شريك قرار مىدهد در حالى كه قطعا پيامبر خدا رسالت خويش را از سوى پروردگار انجام مىدهد و او از دروغگويان و كاذبين نيست، بدين ترتيب او را به عنوان " صادق " و راستگو در گفتار خويش، معرفى مىنمايد ولى دوست دارد كه اين اقرار و اعتراف از سوى خود آنان باشد.
5. درياهاى هفتگانه سوال پنجم از آن آيه شريفه است، جائى كه خداوند متعال مىفرمايد: * (ولو أن ما في الأرض من شجرة اقلام، والبحر يمده من بعده، سبعة أبحر، ما نفدت كلمات الله إن الله عزيز حكيم) * (2).
" اگر آنچه در روى زمين از درختان وجود دارند قلم شوند و درياها براى آن مركب شوند و هفت دريا بر آن افزوده شود، اينها همه تمام مىشوند ولى كلمات خدا پايان نمى پذيرد، خداوند عزيز و حكيم است ".
پرسش اينست اين درياهاى هفتگانه چيست؟ و در كجا قرار دارند؟
پاسخ واقعى آنست كه اگر تمام اشجار دنيا قلم باشند، و هفت درياها مركب شوند. و حتى تمام روى زمين، چشمه‌ها باشند و آب از آنها فوران نمايد، و همانند اصحاب طوفان شود باز آنها تمام مىشوند، پيش از آنكه كلمات و سخنان خدا، تمام گردد و مقصود از آن درياهاى هفتگانه: چشمهء كبريت، چشمهء يمن، چشمهء طبريه (خزر)، چشمهء برهوت، چشمهء ماسيدان و چشمهء آفريقا (كه سيلان ناميده مىشود) و چشمه باحوران مىباشد و ما پيشوايان همان كلمات الهى هستيم كه فضائل ما هرگز پايان پذير و تمام شدنى نيست.
6. لذايذ بهشتى سوال ششم در مورد توصيف بهشت است كه قرآن مىفرمايد: * (فيها ما تشتهيه الأنفس و تلذ الأعين) * (1) " در بهشت، هر آنچه دل بخواهد و چشم جوياى آن، لذت و كاميابى باشد وجود دارد ".
پس آدم (عليه السلام) كه يكى از اهل بهشت بود و دل او، گندم را طلبيد پس از آن خورد و اطعام نمود پس چرا بر آنچه دل او خواسته بود مورد عتاب قرار گرفت؟ در صورتى كه در بهشت نبايد عقاب و عتابى وجود داشته باشد؟
پاسخ: در بهشت از خوردنىها و نوشيدنىها، تفريحات، پوشيدنى‌ها هر قدر كه دل انسان بطلبد و چشم انسان به دنبال آن باشد، وجود دارد و خداوند متعال، همه ى اينها را بر آدم (عليه السلام) مباح ساخته بود، تنها بوته اى را كه خداوند بر آدم و همسرش، ممنوع ساخته بود، عبارت از بوتهء حسد بود و با آنان عهد بسته بود كه بر بالاترين از خود، هرگز نظر ندوخته باشند.
پس آدم (عليه السلام) فراموش نمود و با ديد حسد نگريست، و نتوانست تصميم و اراده‌اى، در اين مورد داشته باشد و گرفتار آن مسائل گرديد.
7. شهادت و گواهى زن سوال هفتم در مورد شهادت و گواهى زن واحد است كه مورد قبول واقع مىشود، در صورتى كه خداوند مىفرمايد: * (واشهدوا ذوى عدل منكم) * دو نفر عادل را شاهد و گواه بگيريد. (1) پاسخ: اما شهادت و گواهى يك زن، كه مىتواند مورد قبول واقع شود، آن زن قابله است كه شهادت او، با قبول و رضايت ذينفع، پذيرفته مىشود و اگر رضايت و خشنودى او نباشد پس لااقل دو نفر همراه قابله به جاى يك مرد، پذيرفته مىشود. چون براى مرد اين امر امكان ندارد كه به جاى او زن ديگرى قرار گيرد پس اگر تنها يك زن همراه باشد، قسم و سوگند او مورد پذيرش قرار مىگيرد.
8. ارث خنثى اما فرمايش على (عليه السلام) كه خنثى از ناحيه بولگاه ارث مىبرد. پس حقيقت امر همانست كه فرموده اند: جمعى از افراد عادل به آن مىنگرند و هر كدام آينه اى در دست مىگيرند و فرد خنثى به صورت لخت و عريان پشت سر آنان، قرار مىگيرد آنان به هنگام بول، به آينه مىنگرند، از هر بولگاهى، بول نمود، پس بر آن اساس، حكم مىشود.
9. قاتل ابن صفيه در آتش است اما سوال نهم در مورد گفتار على (عليه السلام) است كه فرمودند: بشارت باد بر قاتل ابن صفيه كه در آتش است، اين سخنان بر اساس قول پيامبر اسلام (صلى الله عليه وآله) بود و او از كسانى بود كه در نهروان خروج كرده بود، و أمير المؤمنين (عليه السلام) او را در بصره نكشت چون مىدانست كه او در واقعهء نهروان كشته خواهد شد.
10. آيا مردم صفين با جمل فرق داشتند؟
سوال دهم آنست كه چرا على (عليه السلام) اهل صفين را مىكشت چه آنان كه در حمله شركت داشتند، و چه آنان كه پشت برگردانده، و در حال فرار بودند و حتى مجروحين آنان را نيز
مورد تجهيز قرار مىداد؟ ولى در جنگ جمل، فرارى را تعقيب ننمود و مجروحى را مورد تجهيز قرار نداد و هر كس كه سلاح به زمين گذاشت، مورد عفو قرار گرفت.
پاسخ آنست: اهل جمل پيشوا و رهبرشان كشته شده بود، آن گروه شكست خورده پناهگاه و تشكلى نداشتند كه دوباره به سوى آن باز گردند، بلكه مردم به منازل و خانه هاى خود باز مىگشتند، بى آنكه در صدد جنگ و جدال بعدى باشند يا جاسوسى يا سلاح گيرى داشته باشند، آنان راضى به دست برداشتن از جنگ بودند پس حكم آنان، همان بود كه شمشير از آنان برداشته شود، چون هرگز در صدد كمك جوئى و معاونت طلبى نبودند.
اما اهل صفين هنوز پايگاهى داشتند، و رهبر و پيشوائى داشتند كه به سوى او باز مىگشتند سلاح و تجهيزات، گرد آورى مىنمودند و دوباره تير و كمان در اختيار آنان قرار داده مىشد، و مجروحين آنان، مداوى مىشدند دوباره به ميدان باز مىگشتند، و جنگ را از سر مىگرفتند پس اين دو گروه (اهل جمل - صفين) برابر و مساوى نبودند. (1) 11. در تفسير ايمان امام حسن عسكرى (عليه السلام) هنگام رحلت پدر در كنار بستر او بود و گوش به سخنان و وصاياى پدر بزرگوارش داشت، يكى از علاقه مندان به نام " ابودعامه " به عنوان عيادت وارد شد پس از احوال پرسى، هنگامى كه مىخواست اجازهء مرخصى كسب كند، امام هادى (عليه السلام) مىفرمايد: " چون حقى از شما بر عهده ى ما است آيا مىخواهى با گفتن حديثى آن را تلافى نمايم و تو را مسرور سازم ". او مىگويد اى فرزند رسول خدا! چه قدر، نيازمند حديث هستم؟
امام (عليه السلام) فرمود: پدرم محمد بن على از پدرش على بن موسى الرضا از پدرش موسى بن جعفر او هم از پدرش جعفر بن محمد و او هم از پدرش محمد بن على او هم از پدرش على بن الحسين او هم از پدرش حسين بن على او هم از پدرش على بن ابيطالب او از هم
از رسول خدا (صلى الله عليه وآله) محمد بن عبد الله نقل نمود كه روزى رسول خدا (صلى الله عليه وآله) به من فرمود بنويس، گفتم چه بنويسم؟ فرمود: " بنويس: بسم الله الرحمن الرحيم ألأيمان ما وقرته القلوب، و صدقته الأعمال، والأسلام، ما جرى به اللسان، وحلت به المناكحة ".
ايمان، چيزى است كه دلها آن را محفوظ داشته باشند و كردارها و اعمال آن را، به مرحله ى تصديق درآورند ولى اسلام آنست كه در زبان جارى شود و فقط موجب حلال بودن نكاح و ازدواج با هم مىگردد.
راوى (ابودعامه) گويد، نمى دانم به خدا قسم! زيبائى متن بيشتر است، يا زيبائى سند آن. امام هادى (عليه السلام) فرمود: " اين حديث در صحيفهء كه با املاء رسول خدا (صلى الله عليه وآله) و خط جدم على بن ابيطالب (عليه السلام) تدوين شده است و ما خاندان رسالت، آن صحيفه را از همديگر به ارث و يادگار مىبريم، ثبت گرديده است ". (1) 12. داستان يحيى بن اكثم با امام هادى (عليه السلام) محمد بن يعقوب كلينى با اسناد خود از جعفر بن رزق الله روايت كرده است: " به پيش متوكل مرد نصرانى را آورند كه با زن مسلمانى مرتكب عمل نامشروع گرديده بود هنگامى كه مىخواستند حد شرعى اجراء نمايند آن مرد نصرانى، إظهار اسلام كرد.
يحيى بن اكثم گفت: ايمان و اسلام آوردن او، شرك و عمل خلاف او را ويران ساخت [يعنى نبايد حد اجراء كرد] برخى گفتند: سه نوع حد مىبايست اجراء نمود و برخى ديگر چيزهاى پراكندهء ديگرى....
متوكل دستور داد نامه‌اى به حضور ابوالحسن سوم يعنى حضرت امام هادى (عليه السلام) نوشته گردد و عين جريان از امام (عليه السلام) پرسش گردد: هنگامى كه امام (عليه السلام) نامه را خواند در پاسخ مرقوم داشت: به قدرى كتك زده شود تا زير ضربات، جان دهد.
يحيى بن اكثم وقاضيان پادگان، اين حكم را انكار نمودند و گفتند: امير! از راز اين مسئله پرسش نمائيد چون در كتاب و سنت چنين حكمى بيان نشده است.
متوكل به حضور امام (عليه السلام) نگاشت: فقهاى مسلمين اين پاسخ را انكار مىنمايند و مىگويند در قرآن و سنت چنين حكمى نيامده است؟ لطفا دليل آن را مرقوم فرمائيد.
امام هادى (عليه السلام) در پاسخ نوشتند: " بسم الله الرحمن الرحيم، فلما رأو بأسنا قالوا آمنا بالله وحده، وكفرنا بما كنا به مشركين، فلم يك ينفعهم ايمانهم لما رأوبأسنا، سنة الله التى قدخلت في عباده، وخسرهنالك الكافرون ". (1) " چون شدت قهر و خشم ما را ديدند، گفتند، ما به خداوند يكتا، ايمان آورديم و به تمام آنچه شريك خدا قرار مىداديم كافر شده و تبرى مىجوئيم - اما ايمانى كه پس از مشاهدهء مرگ و عذاب، اظهار مىدارند كمترين سودى به حال آنان نداشته و نتيجه‌اى در بر نخواهد داشت، سنت پروردگار در ميان بندگان برآنست كه براى هدايت مردم، و بذل لطف و اعطاى ثواب بر مؤمنين و خشم و قهر بر مشركين، رسولان و انبيايى بفرستد تا مردم، به اطاعت و معصيت شناخته شوند و البته كافران در اين مقام زيانكار مىباشند ".
وقتى نامه ى امام (عليه السلام) به متوكل رسيد دستور داد نصرانى زناكار را آنقدر تازيانه زدند تا زير ضربات كشته شد، يحيى و ديگر وابستگان دربارى، شرمنده و خجل گشتند ". (2) 13. امام هادى (عليه السلام) وابن سكيت:
روزى متوكل عباسى به ابن سكيت (3) گفت: در حضور من از ابن الرضا (عليه السلام) مسألهء مشكلى بپرس كه جواب نتواند و خجل شود. ابن سكيت از آن حضرت پرسيد: چرا خدا، موسى را با عصا، عيسى را با شفا دادن به كور و پيسى و زنده كردن مردگان، و محمد (صلى الله عليه وآله) را با قرآن و شمشير، مبعوث فرمود؟
امام (عليه السلام) پاسخ دادند: در زمان موسى (عليه السلام) سحر و جادوگرى، رواج كامل داشت، خدا آن حضرت را با عصا ويد بيضاء مبعوث كرد و بدان وسيله بر جادوى آنان، غلبه كرد و پيامبران را مبعوث نمود و حجت را بر آنها اثبات نمود.
در زمان عيسى (عليه السلام) طب، رواج داشت، خدا او را با معجزه اى فرستاد كه مى توانست كور مادرزاد و آدم برص دار را شفا دهد و مردگان را زنده كند، به اذن خدا، بدين وسيله بر آنان، غالب آمد و مبهوتشان كرد.
در زمان رسول (صلى الله عليه وآله) شمشير و شعر گويى غلبه داشت، حضرت براى آنها، قرآن نورافشان و شمشير پيروزى آورد، شعرشان را منكوب و شمشيرشان را مبهوت كرد و بدين وسيله حجت را بر آنان تمام نمود ". (1) 14. زندان و قتل متوكل:
ثقهء جليل القدر حسن بن محمد بن جمهور فرمايد: برادرم حسين بن محمد به من نقل كرد كه: دوستى داشتم كه مربى فرزندان " بغا " (2) بود، او به من گفت: روزى امير قشون خليفه، " بغا " كه از خانهء متوكل به منزل آمد، گفت: أمير المؤمنين اين مرد را كه " ابن الرضا " گويند، زندانى كرد و به دست على بن كركر سپرد.
او به وقت زندان رفتن مىگفت: " أنا أكرم على الله، من ناقة صالح تمتعوا في داركم، ثلاثة أيام ذلك وعد غير مكذوب "، (3) معنى اين سخن چيست؟ گفتم: خدا تو را عزيز كند، كلامش تهديد است، سه روز منتظر باش! ببين چه پيش خواهد آمد؟
فرداى آن روز متوكل، آن حضرت را آزاد كرد و از وى عذر خواهى نمود، روز سوم ياغز و يغلون و تامش و جماعتى از اتراك حمله كرده، متوكل را كشتند و پسرش، منتصر را به
جاى او به خلافت نشاندند. (1) 15. خبر از قتل متوكل:
ابوالقاسم بغدادى گويد: زراره، (2) دربان متوكل عباسى به من گفت: روزى متوكل خواست على بن محمد بن رضا (عليه السلام) نيز در روز سلام، مانند ديگران در پيشگاه خليفه عبور دهند، وزيرش به او گفت: اين كار را نكن، خوب نيست، پشت سرت، بد مىگويند. متوكل (خبيث) گفت: چاره اى نيست مگر اينكه بايد اين كار عملى شود.
وزيرش گفت: حالا كه چنين است بگذار اول، فرماندهان و اشراف در مقابل تو راه روند، آنگاه او بيايد تا مردم، گمان نكنند كه تو فقط، او را در اين كار هدف قرار داده اى، متوكل چنين كرد، امام (عليه السلام) در آن راه رفتن، شركت كرد و به زحمت افتاد چون فصل تابستان بود، آن حضرت را ديدم كه عرق كرده است.
با دستمالى، عرق او را پاك كرده و گفتم: عموزاده‌ات (متوكل) در اين كار، تنها شما را قصد نكرده بود، دلگير نباشيد، امام (عليه السلام) فرمود: ساكت باش " تمتعوا في داركم ثلثة أيام، ذلك وعد غير مكذوب ". (3) در تعقيب اين خبر امام (عليه السلام) زراره گويد: نزد من معلمى بود از شيعه كه گاهى اوقات با او دربارهء اين مذهب شوخى و مزاح مىكردم، وقت شب كه از دربار به منزل آمدم به آن معلم گفتم: اى رافضى! بيا تا به تو خبر دهم از چيزى كه امروز از امامتان شنيده ام، گفت:
چه چيز شنيده اى؟
گفتم: درباره متوكل چنين گفت، آن مرد گفت: نصيحت مرا قبول كن، اگر على بن محمد (عليه السلام) اين سخن را گفته باشد، احتياط كن! هر چه مال و نقدينه دارى، پنهان كن، متوكل، بعد از سه روز يا مىميرد، يا كشته مىشود، در آن صورت ممكن است خليفهء
بعدى، اموال تو را توقيف نمايد. من از گفتهء او برآشفتم و او را فحش داده، طردش كردم، او از پيش من بيرون رفت.
چون خودم تنها ماندم به فكرم رسيد: چه ضررى دارد، احتياط را از دست ندهم، اگر جريانى پيش آيد، برنده خواهم بود و اگر نه اين كار ضررى بر من نخواهد داشت، لذا به خانهء متوكل آمده هر چه در آن جا داشتم، خارج نموده و هر چه در خانه داشتم به دست اقوام خود، سپردم، در منزلم فقط، حصيرى ماند كه روى آن مىنشستم.
چون شب چهارم رسيد، متوكل (توسط پسرش وعده اى از اتراك) كشته شد. من و اموالم در اين جريان، سلامت ماند، اين پيشامد سبب شد كه من، مذهب شيعه را اختيار كرده و به خدمت امام رسيدم و ملازم، خدمتش شدم و خواستم كه براى من دعا كند، و به راستى، تحت ولايت او درآمدم. (1) البته نمونه‌هائى از اين نوع تفاسير و توضيح معانى آيات در كتابهاى حديثى و تفسيرى فراوان مىباشند ما محض اختصار به موارد فوق بسنده نموديم طالبيين تفصيل مىتوانند به تفاسير مأثور و كتابهاى حديثى معتبر مانند: اصول كافى، من لا يحضره الفقيه، استبصار، تهذيب و ديگر منابع معتبر روائى مراجعه فرمايند.
بخش پنجم F ياران و روايتگران از امام هادى (عليه السلام)
بخش پنجم / ياران و روايتگران از امام هادى (ع)...
امام على النقى (عليه السلام) ملقب به " هادى " همانند ديگر پيشوايان معصوم (عليه السلام) داراى ياران و شاگردان و راويان متعددى مىباشد كه ناشر آثار و افكار و ديدگاههاى علمى، فقهى، تربيتى او بوده اند و اين افراد در كتابهاى تراجم، احكام، درايه و احاديث اخلاقى و تربيتى شناسايى شده اند، گاهى در نقل حديث، محض رعايت اختصار، اسامى آنان حذف مىگردد ولى نوعا در بازگويى احكام فقهى به علت اهميت خاصى كه دارند، اسامى راويان ذكر مىگردد تا چگونگى حديث منقول از نظر سند واعتبار و ديگر خصوصيات، روشن گردد.
راويان احاديث حق بزرگى بر عهدهء ما دارند، چون آنان بوده اند، كه ما هم اكنون از معارف، احكام و علوم و دانش اهل بيت (عليه السلام) بهره مىبريم، اگر تلاش آنان نبود به يقين ما ارتباط درستى، با پيشوايان خود نداشتيم و اتفاقا خود ائمهء اطهار (عليه السلام) به نقش والاى اين بزرگان، اشاره فرموده اند، جائى كه امام صادق (عليه السلام) در مورد يكى از راويان مى فرمايد: " اگر او نبود، آثار پدرم به اندراس و تباهى كشيده مىشد ". (1) مرحوم شيخ طوسى در رجال خود اسامى تعداد 185 نفر از ياران و راويان امام هادى (عليه السلام) را نام برده است كه از محضر امام هادى (عليه السلام) كسب علم كرده اند.
ما محض اداى بخشى از حقوق آنان و محض يادآورى و جاودان سازى اسامى آنان، به تعدادى از ياران و راويان امام هادى (عليه السلام) كه دسترسى داشتيم اشاره مىنمائيم و تفصيل آنها را به كتابهاى رجال ودرايه و حديث، موكول مىسازيم.
1. حضرت عبد العظيم حسنى:
از بزرگان، راويان و دانشمندان معارف اسلامى بود، او در زهد و تقوى مقام والايى داشت،
او روزگار برخى از اصحاب بزرگ امام ششم و هفتم و هشتم (صلى الله عليه وآله و سلم) را نيز درك كرده بود و خود از شاگردان و راويان نام آور امام جواد و امام هادى (صلى الله عليه وآله و سلم) محسوب مىشود. او در مدارج ايمان و معرفت بدان جايگاه رسيد كه امام هادى (عليه السلام) به او فرمود: " تو از دوستان حقيقى مايى ". (1) " صاحب بن عباد " مىنويسد: " عبد العظيم حسنى در امور دين آگاه، و به مسائل مذهبى و احكام قرآن كاملا آشنا بود ". (2) " ابوحماد رازى " از اهل رى، مىگويد: خدمت امام هادى (عليه السلام) شرفياب شدم و مسائلى را پرسيدم، هنگامى كه خواستم از خدمت امام مرخص شوم، فرمود: هر وقت مسائلى برايت پيش آمد از عبد العظيم حسنى بپرس و سلام مرا نيز به او برسان ". (3) او يك بار عقايد خويش را به امام عرضه داشت، و امام هادى (عليه السلام) عقايد او را تصديق فرمود، چنان كه خود مىگويد: بر مولاى خود امام هادى (عليه السلام) وارد شدم، چون نظرش بر من افتاد فرمود: مرحبا بر تو اى ابا القاسم! تو به راستى دوست مايى.
عرض كردم: اى فرزند رسول خدا! مىخواهم دينم را به شما عرضه دارم، چنان كه مورد رضايت شما بود بر آن ثابت قدم باشم تا خداى متعال را ملاقات كنم.
فرمود: بگو. عرض كردم: اعتقاد من، آنست كه خداى تبارك و تعالى يكتاست و هيچ چيز شبيه او نيست، و او از " إبطال " و " تشبيه " بيرون است (ابطال: يعنى خدا را هيچ انگاشتن، و تشبيه: يعنى او را با مخلوقات شبيه و همانند دانستن)، و خداى متعال نه " جسم " است و نه " صورت " و نه " عرض " و نه " جوهر "، (4) بلكه او پديد آورندهء اجسام و صورتگر صورتها و آفريدگار اعراض و جواهر و مربى و مالك و قرار دهنده و پديد آورندهء همه چيز است.
و معتقدم كه محمد (صلى الله عليه وآله) بنده و پيامبر او و آخرين سفير الهى است و تا قيامت، پيامبرى
نخواهد آمد و شريعت و دين او پايان بخش همه ى اديان و شرايع است.
و معتقدم امام و جانشين و سرپرست پس از پيامبر اكرم (صلى الله عليه وآله)، أمير المؤمنين على بن ابيطالب (عليه السلام) و سپس حسن، و بعد حسين، على بن الحسين، محمد بن على، جعفر بن محمد، موسى بن جعفر، على بن موسى، محمد بن على و آنگاه تو مولاى من هستى.
امام فرمود: بعد از من، فرزندم " حسن " امام است.
پس مردم را نسبت به فرزندم حسن، چگونه مىبينى؟
عرض كردم: مولاى من مگر او چگونه است؟
فرمود: زيرا شخص او ديده نمى شود، و اظهار نامش جايز نيست تا آنگاه كه قيام كند، و زمين را از عدل و داد پر سازد آن گونه كه از ظلم و جور پر شده باشد. (1) آنگاه گفتم: و اعتراف مىكنم كه دوست آنان، دوست خدا و دشمنان آنان، دشمن خداست، و اطاعت از آنان، اطاعت خدا و نافرمانى از آنان، نافرمانى از خداست.
معتقدم: معراج، سؤال و جواب در قبر، بهشت، دوزخ، صراط و ميزان، درست و برحق است، و روز قيامت آمدنى است و هيچ ترديدى در آن نيست، در آن روز خداوند مردگان را زنده مىكند.
و معتقدم: واجبات دين، پس از ولايت، نماز، زكات، روزه، حج، جهاد، امر به معروف و نهى از منكر است.
امام فرمود: اى ابا القاسم، به خدا سوگند اين همان دينى است كه خداى متعال براى بندگانش پسنديده است، بر آن ثابت باش! خداوند، تو را در دنيا و آخرت بر گفتار خود
ثابت و استوار بدارد. (1) آن چنان كه از تواريخ و روايات برمىآيد، حضرت عبد العظيم (عليه السلام) مورد تعقيب حكومت وقت قرار داشت، او براى مصونيت از خطر، به ايران پناهنده شد و در شهر " رى " پنهان گرديد، در تاريخ زندگى او مىخوانيم:
" حضرت عبد العظيم به شهر رى وارد شد در حالى كه از سلطان وقت، فرارى بود، و در سرداب خانه ى يكى از شيعيان در " سكة الموالى " كوى بردگان اقامت گزيد و در آنجا به عبادت پرداخت، روزها را روزه مىگرفت و شبها را به شب زنده دارى و نماز مشغول بود، و گاهى پنهانى از خانه بيرون مىآمد و قبرى را كه هم اكنون در مقابل قبر اوست و به امامزاده حمزه معروف است، زيارت مىكرد و مىفرمود: او از فرزندان موسى بن جعفر (صلى الله عليه وآله و سلم) است. و همچنان در آن خانه مىزيست و خبر، اقامت و اختفاى او در شهر رى به تدريج به شيعيان خاندان پيامبر (صلى الله عليه وآله) رسيد و بيشتر آنان، با او آشنا شدند. چون مردى از شيعيان، پيامبر را در خواب ديد كه به او فرمود: مردى از فرزندانم را به " سكة الموالى " مىآورند و كنار درخت سيب در باغ عبد الجبار بن عبد الوهاب دفن مىكنند، و به همين مكان كه در آن مدفون است اشاره فرمود.
آن مرد رفت، تا آن درخت سيب و زمين را از صاحب آن خريدارى كند، صاحب زمين گفت: زمين و درخت را براى چه مىخواهى؟
خريدار، جريان خواب را برايش بازگو كرد، صاحب درخت گفت: من نيز خوابى همانند خواب تو را ديده ام، او جاى درخت و همه ى باغ را براى حضرت عبد العظيم و شيعيان وقف كرد.
پس از چندى، حضرت عبد العظيم بيمار شد و از دنيا رفت، به هنگام غسل كه او را برهنه كردند، در جيب او نامه‌يى يافتند كه نسب او در آن نوشته شده بود ". (2) وفات حضرت عبد العظيم در دوران امامت امام هادى (عليه السلام) بوده است، چون در برخى از
روايات امام هادى (عليه السلام) زيارت او را به بعضى از شيعيان توصيه فرموده است. آن چنان كه به ابوحماد رازى توصيه فرمودند.
حضرت عبد العظيم از موثق ترين علماء و راويان شيعه در زمان ائمه (صلى الله عليه وآله و سلم) محسوب مىشود، آن گرامى از جمله ى مؤلفان نيز بوده است و نقل مىكنند، كتابى درباره ى خطبه هاى اميرمؤمنان (عليه السلام) وكتاب ديگرى به نام " يوم وليله " [در اعمال و أدعيهء روز و شب] نوشته است. (1) 2. حسين بن سعيد اهوازى:
از ياران امام رضا و امام جواد و امام هادى (صلى الله عليه وآله و سلم) مىباشد، او از همه ى آن بزرگواران نقل حديث كرده است، اصلا از مردم كوفه است ولى همراه برادرش به اهواز، منتقل شد و از آنجا به قم آمد و در قم، جهان را بدرود گفت.
حسين بن سعيد 30 عنوان كتاب در ابواب فقه و آداب و اخلاق تأليف كرد، و كتابهاى او در ميان علما معروف است، چنان كه مرحوم مجلسى اول مىفرمايد: " بر وثاقت او و بر عمل به روايات او، اتفاق علماء مشاهده مىشود ".
و مرحوم علامه دربارهء او فرموده است: " وى مورد وثوق و از اعيان علماء و جليل القدر بوده است ".
مرحوم شيخ طوسى مىنويسد:
" حسين بن سعيد علاوه بر مقام علمى، در ارشاد و هدايت مردم نيز مىكوشيد، لذا " اسحق بن ابراهيم حضينى " و " على بن ريان " را به خدمت امام رضا (عليه السلام) رساند، و سبب آشنايى آنان با مذهب حق و تشيع گرديد. آنان از او احاديثى را مىشنيدند و به بركت او و خدمات ارزنده‌اش با معارف الهى آشنايى پيدا كردند، و نيز " عبد الله بن محمد حضينى " و غير آنان را نزد امام رضا (عليه السلام) برد و با معارف اسلامى آشنا شدند تا آنجا كه به مقالات عالى رسيدند و خدمات اسلامى انجام دادند. (2)
3. فضل بن شاذان نيشابورى:
مردى بزرگ و مورد اعتماد و فقيهى عالى مقام و متكلمى توانا بود، گروهى از بزرگوارترين ياران ائمه را، از قبيل " محمد بن ابى عمير "، " صفوان بن يحيى "، درك كرد و حدود پنجاه سال با آنان معاشرت داشت و از آنان بهره‌ها مىبرد، چنان كه خودش مىگويد: هنگامى كه " هشام بن الحكم " در گذشت " يونس بن عبد الرحمن " خليفه ى آنان شد، و هنگامى كه او درگذشت، " سكاك " در رد مخالفان خليفه ى آنان گرديد، و هم اكنون خليفه ى آنان منم. (1) مرحوم شيخ طوسى او را جزو اصحاب امام هادى و امام عسكرى (صلى الله عليه وآله و سلم) ذكر كرده است، و برخى از علماى رجال، او را از اصحاب امام هادى (عليه السلام) نوشته اند ضمن آنكه او را از ياران امام جواد و امام عسكرى (عليه السلام) نيز دانسته اند. (2) " فضل بن شاذان " كتابهاى بسيارى نوشت و گفته اند 180 عنوان كتاب تأليف كرد، و از آن جمله كتاب " الأيضاح " در علم كلام در تحليل عقايد اصحاب حديث است كه اين كتاب توسط دانشگاه تهران در 1392 قمرى به چاپ رسيده است.
اقوال و آثار " فضل بن شاذان " مورد توجه علماى بزرگ بوده و به قول او در رد و قبول راويان بسنده مىكردند، مرحوم كلينى، پاره‌يى از كلمات و نظرات او را در كتاب شريف كافى مورد توجه قرار داده است، و نيز مرحوم صدوق وشيخ طوسى به كلمات و اقوال او بسيار توجه داشتند. مرحوم اردبيلى مؤلف " جامع الرواة " مىنويسد: او رئيس و بزرگ طايفهء ما، شيعيان، است و ارجمندتر از آنست كه دربارهء او سخنى بگوييم.
" فضل بن شاذان " در سفرى، خدمت امام يازدهم شرفياب شد، هنگام مرخص شدن از خدمت امام، كتابى كه خودش نوشته بود از دستش افتاد، امام (عليه السلام) آن را برداشت و ملاحظه كرد و بر او رحمت فرستاد و فرمود: " من بر مردم خراسان غبطه مىبرم كه
فضل بن شاذان را در ميان خود دارند ". (1) به روايتى ديگر، كتاب " اليوم والليلة " [پيرامون احكام و اعمال عبادى روز و شب] او را به امام عسكرى (عليه السلام) نشان دادند، آن گرامى سه بار بر او رحمت فرستاد و فرمود: سزاوار است به آن عمل شود. (2) شهيد بزرگوار قاضى نورالله شوشترى در مورد فضل بن شاذان مىنويسد: " او از اكابر متكلمين وافاضل مفسرين و محدثين واعاظم اشراف فقها و مجتهدين و اعيان قراء و نحويان، ولغويين بوده است ". (3) فضل بن شاذان در نيشابور مىزيست، عبد الله طاهر او را به جرم تشيع، تبعيد كرد و او به بيهق (سبزوار) رفت. هنگامى كه خوارج در خراسان طغيان كردند، فضل از بيم آنان از آنجا بيرون آمد و از رنج راه بيمار شد و در ايام امامت امام عسكرى (عليه السلام) از دنيا رفت و در نيشابور قديم به خاك سپرده شد، و قبرش در يك فرسخى نيشابور فعلى، هم اكنون زيارتگاه شيعيان است و به قبر او تبرك مىجويند ". (4) 4. ابو عمرو خداء:
شيخ بزرگوار طوسى در رجال خود، او را از اصحاب امام هادى (عليه السلام) شمرده است، نام او در حديث نوا در باب معيشت اصول كافى آمده است [حديث 50]. (5) 5. ابو عبد الله مكارى:
او از اصحاب هادى (عليه السلام) مىباشد آن چنان كه شيخ بزرگوار طوسى در كتاب رجال خود آورده است. (6)
6. ابو عبد الله مغازى:
يكى ديگر از اصحاب امام هادى (عليه السلام) مىباشد آن چنان كه در رجال شيخ آمده است و برخى نيز او را از اصحاب امام هادى (عليه السلام) شمرده است. (1) 7. ابو طاهر برقى:
او برادر احمد بن محمد برقى از اصحاب امام هادى (عليه السلام) مىباشد و در رجال شيخ نام او در زمرهء اصحاب امام هادى (عليه السلام) آمده است. (2) 8. ابو الحسن بن رجا عبرتائى:
ابن شهر آشوب در مناقب او را از ياران امام هادى (عليه السلام) شمرده است و در جزء چهارم مناقب باب امامت امام هادى (عليه السلام) روايتى از او آورده است. (3) 9. ابو جعفر اشعرى:
ابن شهر آشوب در مناقب جزء چهارم او را از راويان نص بر امامت امام هادى (عليه السلام) شمرده است، جائى كه مقدمات امامت را مىشمرد. (4) 10. ابوبكر فهفكى:
مكنى به ابن ابى طيفور متطبب يكى از ياران امام هادى (عليه السلام) مىباشد آن چنان كه مرحوم شيخ طوسى در رجال خود آورده است و در كتاب كافى در باب تنصيص بر امامت امام هادى (عليه السلام)، حديث يازدهم از طريق او از امام جواد (عليه السلام) نقل شده است. (5) 11. ابو يعقوب بجلى:
مرحوم برقى او را از اصحاب و ياران امام هادى (عليه السلام) شمرده است. (6) در ضمن بانوئى به نام فاطمه دختر هيثم جزو راويان آن حضرت آمده است.
شهادت شهادت در راه خدا و در مسير تبليغ آئين حق، زينت اولياى خدا وحليت واقعى پيشوايان راه حق و حقيقت مىباشد، به حدى كه كمتر پيشوايى را سراغ داريم از اين فيض عظيم محروم گرديده باشد.
چه سعادتى بالاتر از اين رتبت و منزلت كه انسانى، فداى هدف و آرمان مقدس خويشتن گردد گر چه تشبيه بسيار نارسا و ناتوان است ولى در بيان مقصود گريزى از به كارگيرى آن نيست پروانه با آن همه ضعف و نقص ادراكى و جسمى، وقتى عاشق شمع وواله زيبايى وتلألؤ نور آنست آنقدر در اطراف آن پر مىزند تا خود را فدا و فناى محبوب خويش مىسازد. اولياى الهى كه سرخيل عاشقان خدا والهان راه دين هستند. خود مروج شهادت و سرچشمهء فداكارى و ايثار مىباشند ارتباط و علائق آنان به خاك، مال و منال و ديگر ابزار زندگى نوع علاقهء مجازى و گذرا مىباشد.
آنان به حيات مادى به منزله پلى مىنگرند كه مىبايست عبور كرد و كارى به مهندسى، ابزار و آلات و نحوهء ساختمان آن ندارند مگر نه اينست اين سخن از امام سجاد زين العابدين و شرف العارفين صادر شده است جائى كه مىفرمايد: " ألدنيا قنطرة فأعبروها ولاتعمروها " دنيا به منزلهء پلى است جهت عبور و مرور از آن عبور كنيد و به تعمير آن، خود را مشغول نسازيد، اين عدم علاقه، به معنى ترك تعلقات و وابستگيهاى ذاتى است به ترتيبى كه دنيا دوستان و حريصان مال و منال دو اسبه به سوى آن مىتازند و خود دنيا را غايت و هدف اصلى حيات مىپندارند غافل از اينكه ذات نايافته از هستى بخش، كى تواند كه شود هستى بخش، دنيايى كه خود دائم در حال تغيير و تبديل و زوال و فنا است چگونه مىتواند خود آرام بخش و تسكين آفرين و ثابت و پايدار باشد كه علاقه و گرايش داوطلبان را به صورت ثابت و پايدار به خود جلب نمايد؟ و حقايق ثابت و اصول پايدار حيات را زير سوال ببرد.
پيشوايان معصوم (عليه السلام) ما به كشاورزى، باغ، دامدارى، نخلستان و حفر چاه و چشمه
مىپرداختند و خود امير المؤمنان (عليه السلام) چندين حلقه چشمه احداث و وقف مردم كردند كه امروز هم در اطراف مدينه به عنوان " آبار على (عليه السلام) " چاهها و چشمه‌هاى على (عليه السلام) موجود و معروف مىباشد ولى پرداختن به آن امور نه از باب اصالت دادن به دنيا و زندگى مادى است بلكه به اين عنوان بود كه نياز خود را از مردم قطع كنند آبروى خود و اهل و عيال و وابستگان را حفظ كنند وقتى عنوان پرداخت به مسائل دنيوى، همين انگيزه باشد در چنان صورتى دنيا طلبى عين عقبى و آخرت و عين طلب مرضات خدا و خشنودى اولياى دين مىگردد فشردهء سخن آنست كه نگرش ائمه اطهار (عليه السلام) به دنيا و امور دنيوى يك نوع نگرش مجازى و اعتبارى است نه نگرش اصيل و حقيقى پس در چنين فرضى در برابر چنين دنياى مجازى و اعتبارى، جهان وسيع و حيات سعادت‌ بخش ونعيم مقيم و بالاتر از همه، لقاى رضاى خدا و مهمانى رب الأرباب مىباشد ومشمول ولاتحسبن الذين قتلوا في سبيل الله امواتا بل احياء عند ربهم يرزقون (1) هم باشد.
چه غم ديوار امت را كه باشد چون تو پشتيبان * چه غم از موج درياها چو باشد نوح كشتيبان!
بر همين اساس و انديشه است كه پيشوايان راه حق، دائم در آرزوى لقاى يار و مشتاق وصال محبوب بوده اند.
البته هدف ما شهادت پر سعادتى است كه در روند دين و پيشرفت احكام خدا تأثير گزار باشد و مقصود را پيش ببرد كلام " فزت و رب الكعبة " شعار تمام پيشوايان معصوم بوده است و همين اصل مجوز " ما منا إلا قتيل او مسموم " مىباشد.
امام هادى (عليه السلام) هم پس از زندانهاى مكرر، و پس از ايذاها و شكنجه‌هاى روحى و جسمى كه در راه خدا و در مسير ترويج مكتب، متحمل بود بالأخره در سال 254 در سن 42 سالگى در اثر سم به لقاء الله پيوست و اين امر توسط دستياران " معتز " خليفه عباسى صورت گرفت در روز شهادت آن بزرگوار وحدت نظر وجود ندارد جمعى سوم رجب را
اختيار كرده اند. بنابر آنكه ولادت آن بزرگوار در سال 212 بوده باشد سن شريفش در وقت رحلت قريب 42 سال بوده است و در وقت وفات پدر بزرگوارش هشت سال و پنج ماه تقريبا از عمر شريف آن حضرت گذشته بود كه به منصب امامت و خلافت عظمى نايل و سرفراز گرديد و مدت امامت او 33 سال بود.
طبق وصيت و سفارش مخصوص خود در منزل مسكونى‌اش واقع در محله عسكرى شهر سامراء مدفون گرديد. (1) و فرزند برومندش امام حسن عسكرى (عليه السلام) بر جنازه ى پدر در جاده اى كه مقابل منزل " موسى بن بغا " قرار داشت نماز گزارد پيش از آنكه خليفه ى عباسى يا نمايندگان او رسيده باشند. (2) مسعودى صاحب كتاب مروج الذهب گويد: رحلت ابوالحسن على فرزند محمد عسكرى (عليه السلام) در دوران حكومت معتز خليفه عباسى به سال 254 هجرى روز دوشنبهء بيست و ششم جمادى الأخر رخ داد. برخى گفته اند كه 40 ساله بود و برخى ديگر 42 سال وعده اى كمتر از آن هم گفته اند.
پشت سر جنازه صداى كنيزى شنيده مىشد كه مىگفت: ما از روز دوشنبه چه‌ها كه نكشيديم؟! بر جنازه‌اش احمد فرزند متوكل در شارع ابى احمد نماز گزارد و در منزل خود مدفون گرديد.
سوگ و عزاى خاندان در رحلت امام هادى (عليه السلام) عموم اهل سامراء متأثر و گريان شدند مخصوصا خاندان امامت حالت فوق العاده اى داشتند: صاحب رجال كشى با اسانيد معتبر خود نقل كرده است:
" در روز رحلت امام هادى (عليه السلام) فرزند برومندش ابومحمد " حسن عسكرى (عليه السلام) " با پيراهن چاك از منزل بيرون آمد يكى از مخالفان اهل بيت به نام " ابن عون ابرش " به يكى از
شيعيان نوشت كدام يك از پيشوايان را تاكنون شنيده يا ديده اى كه در چنين مواردى پيراهن چاك كرده باشند؟
امام در پاسخ گفتند: اى ناآشنا به مسائل آيا نشنيده اى كه موسى (عليه السلام) پيامبر در مرگ برادرش " هارون " پيراهن چاك نمود. (1) تعيين جانشين خود تحمل مسئوليت بزرگ امامت و راهنمائى وتعيين جانشين براى ارشاد مردم از وظائف بزرگ الهى است كه به امر پروردگار عالم لازم بود صورت گيرد و اگر نه مردم به ضلالت و گمراهى مىافتادند.
از اين رو در زندگى هر يك از ائمه معصومين (عليه السلام) اين نوع سفارش وتعيين ديده مى شود تفصيل آن در كتب كلام و حديث آمده است خواننده براى اطلاع بيشتر مىتواند به جلد اول كتاب " كافى، باب الحجة " مراجعه كند. و ما در اينجا فقط به نقل دو مورد اشاره مىكنيم:
1. ابوبكر فدفكى گويد: پيشواى دهم به من مرقوم فرمودند:
پسرم حسن از عموم نوادگان پيامبر (صلى الله عليه وآله) به پيشوائى و امامت شايسته تر و زيبنده‌تر است او بزرگترين پسران و جانشين من است و شايسته است شما احكام و مسائل دين را از او فرا بگيريد و در حل گرفتاريها به او مراجعه كنيد و از او كسب علم و دانش نمائيد كه وى اهل و شايستهء اين كار است. (2) 2. بشار بن احمد از عبد الله بن محمد اصفهانى نقل مىكند:
ما تا روز رحلت امام دهم فرزند آن حضرت را به عنوان امام و پيشوا نمىشناختيم تا اينكه بعد از شهادت پدر بر ما معلوم گرديد كه او حجت خدا است چون ايشان بر جنازه ى
پدر نماز گزاردند و عامل اين شناسائى آن بود كه امام هادى (عليه السلام) بارها فرموده بودند صاحب شما بعد از من فردى است كه بر جنازهء من نماز بگزارد. (1) امام حسن عسكرى (عليه السلام) پس از درگذشت پدر بزرگوار خود به امر خدا و بر حسب تنصيص پيشوايان قبلى و طبق وصيت و سفارش پدر بزرگوارش به امامت رسيد و مدت امامت او به علت سختگيريهاى بيرون از حد مقام خلافت! با تقيه و احتياط كامل توأم بود با اين وضع اغلب اوقات او در زندان سپرى مىشد كه تفصيل آن را در كتاب زندگانى امام حسن عسكرى (عليه السلام) يازدهمين پيشواى معصوم مطالعه خواهيد فرمود. (2) فرزندان و اخلاف امام هادى (عليه السلام) داراى پنج فرزند بود. به نامهاى: 1. سيد محمد بزرگترين آنان. 2. ابو محمد - حسن عسكرى (عليه السلام). 3. حسين. 4. جعفر كه در اواخر كار مدعى امامت شد و معروف به " جعفر كذاب " گرديد. 5. دخترى به نام " عايشه ".
محمد كه از نظر سن بزرگتر از همه بود و مرد علم و تقوا محسوب مىگشت در سنين جوانى دنيا را وداع گفت و پدر را در سوگ خود، متأثر ساخت و برادرش امام حسن عسكرى (عليه السلام) را سينه چاك نمود. مرحوم شيخ مفيد صاحب ارشاد تفصيل واقعه را اين چنين مىنگارد: (3) " پيشواى دهم بر كرسى ويژهء خود نشسته بود و مردم شهر، و خاندان امام و عموزادگان از فرزندان ابوطالب وعباس دور او گرد آمده بودند كه تنها تعداد شخصيتهاى سرشناس بيش از يكصد و پنجاه تن مىرسيد، در اطراف او صف كشيده بودند.
عده اى نشسته و جمعى سر پا ايستاده بودند در اين موقع جوانى در حدود بيست ساله، با
گريبان چاك زده و چهرهء آشفته، از سرسراى حرم امام، بيرون آمد و در پشت سر او جاى گرفت، اغلب اين جوان را درست نمى شناختند اما سيماى اندوهناك و چشمان گريان و حالت آشفتهء او افكار مردم را به خود جلب كرد و پيدا بود كه صاحب درد و دل سوخته اى است از متن خاندان.
لحظاتى سپرى نشده بود كه پيشواى دهم (عليه السلام) متوجه انقلاب روحى او گرديد و فرمود:
" پسرم! به درگاه خداوند متعال شكر و سپاس بجا آور! و اين قدر اضطراب و ناراحتى منما و بدان دربارهء تو تقديرى تازه پديدار شده است... ".
مردم پس از اين جريان، دريافتند كه اين جوان غمگين و نالان، فرزند برومند و رشيد پيشواى دهم مىباشد. او كه خاطرى پريشان و دلى غمگين و چشم گريان داشت تا اين سخن را از پدر شنيد يكباره به گريه افتاد و گفت: " إنا لله وانا اليه راجعون " همگان از خدائيم و همگى به سوى او بازخواهيم گشت. اين جريان در سكوت مطلق حضار سپرى شد و روز اندوه پايان گرفت. مردم سخت اشتياق شناختن اين گوهر گرانبها را داشتند و از خصوصيات و مشخصات او جويا بودند تا معلوم گرديد او " ابومحمد حسن بن على " فرزند رشيد و وارث امامت و ولايت الهى است ".
اوست كه پدر عاليقدر امام عصر " حجة بن الحسن " خواهد بود.
سيد محمد فرزند امام هادى (عليه السلام) صاحب زيارتگاه معروف امام هادى (عليه السلام) علاوه بر امام حسن عسكرى (عليه السلام) پسرى به نام سيد محمد دارد كه در ايام حيات پدر از دنيا رحلت نمود و گريه و نالهء برادر به خاطر درگذشت او بود.
سيد محمد، صاحب آن مزار شريف و معتبرى است كه با مسافت اندك از سامراء قرار دارد كه زائران با اشتياق تمام او را قصد مىكنند و در زيارت او كرامات و شگفتى‌هاى ديده اند و نقل نموده اند كه نذوراتى كه جهت اين سيد والاقدر در طول سال انجام مىپذيرد رقم بسيار بلندى را تشكيل مىدهد.
حاجى نورى صاحب مستدرك الوسائل استاد محدث قمى اعتقاد عجيبى به اين سيد و الا گهر داشت به حدى كه او دستور تعمير و تجديد بناى حرم او را داد و ضريحى بر او ساخت و در لوحهء آن در مقام معرفى چنين نگاشت:
" هذا مرقدا السيد الجليل ابى جعفر محمد بن الأمام ابى الحسن على الهادى (عليه السلام) عظيم الشأن جليل القدر وكانت الشيعه تزعم انها الأمام بعد أبيه (عليه السلام) فلما توفى نص ابوه على أخيه ابى محمد الزكى وقال: " احدث الله شكرا فقد احدث فيك امرا "، خلفه ابوه في المدينه طفلا وقدم عليه في سامراء شمتدا ونهض الى الرجوع الى الحجاز ولما بلغ بلدا على تسعة فراسخ مرض وتوفى ومشهده هناك ولما توفى شق ابوه ثوبه وقال في جواب من عابه عليه قدشق موسى على اخيه هارون وكانت وفاته في حدود اثنين وخمسين بعد المأتين ". (1) " اين جا مرقد مطهر سيد بزرگوار ابوجعفر محمد بن الأمام ابوالحسن الثالث على الهادى مىباشد عظيم الشأن، جليل القدر مىباشد.
شيعه گمان مىكرد امامت پس از پدر، نصيب او خواهد بود هنگامى كه او درگذشت پدرش امامت را بر برادرش تنصيص نمود و فرمود:
" در برابر نعمت الهى شكر انجام دهيد چون در زندگى تو امر جديدى احداث نمود "، به هنگام مسافرت به سامراء در ايام طفوليت پدرش، او را در مدينه باقى گذاشته بود او به سامراء تحت نظر وارد شد و مىخواست به حجاز برگردد و در بين راه هنگامى كه به بلد در 9 فرسخى سامراء رسيد مريض گرديد و از دنيا رفت به هنگام مرگ او پدرش امام هادى (عليه السلام) يقه پاره كرد برخى از ايراد گيران تعيير نمودند كه شما چرا در مرگ فرزند اينقدر بى تابى مىكنيد؟
امام (عليه السلام) در پاسخ فرمودند: موسى در مرگ برادرش هارون يقه پاره كرد.
وفات او در سال 252 رخ داد، امام حسن عسكرى با برادرش انسى داشت چون او را در
دوران كودكى در مدينه باقى گذاشته بود ".
و برخى تنها سه فرزند بر امام هادى (عليه السلام) ذكر كرده اند و آنان عبارت از حسن، جعفر و محمد مىباشد. (1) و برخى امام هادى (عليه السلام) داراى چهار فرزند: محمد، حسن، حسين، جعفر دانسته اند. (2) و عائشه را از فرزندان امام حسن عسكرى (عليه السلام) شمرده اند. (3) در هر صورت اعقاب و اخلاق آن امام همام از طريق امام حسن عسكرى (عليه السلام) پايدار و ماندگار مىباشد.
منابع ومأخذ...
منابع ومأخذ 1. ائمتنا / محمد على دخيل / بيروت.
2. احقاق الحق / قاضى نورالله شوشترى / با تعليقات آية الله مرعشى - قم.
3. الأعلام / خيرالدين زركلى / بيروت.
4. البداية والنهاية / ابوالفداء ابن كثير / چاپ بيروت.
5. الذريعه الى تصانيف الشيعه / حاج آقا بزرگ تهرانى.
6. الصواعق المحرقه / احمد بن حجر هيثمى / چاپ لبنان.
7. المستطرف / إصمعى / بيروت.
8. بحار الأنوار / مجلسى / أعلمى - بيروت.
9. تتمة المنتهى / شيخ عباس محدث قمى / دارالكتب الأسلاميه.
10. تحف العقول / حسن بن شعبه / دارالكتب الأسلاميه.
11. تذكرة الأولياء / عطار نيشابورى.
12. تنقيح الرجال / مامقانى / چاپ نجف.
13. جلاء العيون / مجلسى ج 3 / چاپ ايران.
14. حلية الأولياء / شر / چاپ ايران.
15. خصال / صدوق / علميه الاسلامى.
16. ذخائر العقبى في مناقب ذوى القربى / چاپ لبنان.
17. روضات الجنان وجنات الجنان / حافظ حسينى.
18. روضة المتقين / شيخ مرتضى مجلسى / چاپ كوشانپور تهران.
19. ريحانة الأدب / محمد على مدرس تبريزى / اقبال.
20. سفينة البحار / محدث قمى / چاپ فراهانى تهران.
21. سلسلة الذهب / ابن عماد حنبلى / بيروت.
22. سيرهء پيشوايان / مهدى پيشوائى / توحيد قم.
23. شذرات الذهب / ابن عماد حنبلى / بيروت.
24. شرح نهج البلاغه / دكتر شهيدى / چاپ تهران.
25. صحيفهء سجاديه (عليه السلام) / صدر بلاغى / آخوندى.
26. صفوة الصفوه / ابن بزاز / چاپ تبريز - تصحيح مجد طباطبائى.
27. عقد الفريد / ابن عبدربه / چاپ مصر.
28. على بن الحسين (عليه السلام) / دكتر شهيدى / دفتر نشر فرهنگ اسلامى.
29. عيون الأخبار / ابن بابويه / دارالكتب الاسلاميه.
30. فهرست كتابخانه آية الله مرعشى / اشكورى / شهاب.
31. كشف الغمه في معرفة الائمه / على بن عيسى إربلى / چاپ لبنان - بيروت.
32. كفاية الطالب في مناقب على بن ابيطالب / گنجى / بيروت.
33. لهوف سيد بن طاووس / سيد بن طاووس / دفتر نشر نويد اسلام.
34. مرآة الجنان / يافعى / بيروت.
35. مروج الذهب / مسعودى / چاپ السعادة مصر.
36. مطالب السؤل / كمال الدين بن طلحه / بيروت.
37. معجم رجال الحديث / آية الله سيد ابوالقاسم خوئى / چاپ نجف.
38. مناقب / ابن شهر آشوب / اسلاميه.
39. من لايحضره الفقيه / صدوق / اسلاميه.
40. منهاج السنه / ابن تيمه / بيروت.
41. مؤلفات زيديه / حسينى اشكورى / نشر شهاب.
42. ناسخ التواريخ / محمد على سپهر / اسلاميه.
43. وفيات الأعيان / شمس الدين احمد بن محمد بن خلكان / بيروت.
44. ينابيع الموده / شيخ سليمان بلخى قندوزى / چاپ بيروت - لبنان.
